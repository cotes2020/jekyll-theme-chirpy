---
layout: post
title:  كيف تعرف المستثمر
date:   2024-04-10T00:00:01+03:00
author: Mahmoud Marzouk
categories: 4 - آداب البيزنس
published:  true
---
ليه ما بابقاش خايف وانا باقفش مع الناس على الرسايل

مش خايف اللي تقفش ��عاه ده يطلع معاه ملايين وعاوز يعمل مصنع فعلا - وانتا
قفشت عليه أو عملت له بلوكّ - فتبقى خسرته

\-

السؤال ده منطقيّ إنّ حضرتك تسأله دلوقتي

ل��ن بعد ما تتكلّم مع 5000 واحد على مدار 5 سنين - وتقعد تدرسهم وتصنّفهم -
هتع��ف إنّه سؤال لا محلّ له من الإعراب

\-

المستثمر اللي معاه ملايين ده - ب��تعرف إنّه مستثمر - وإنّه معاه
ملايين

من غير ما يقول - بيتعرف

\-

ومش من نبرة صوته - أنا ما بكلّمش حدّ على التليفون - كلّه على الواتس - بسّ
بيتعرف بردو

\-

حتّى لو حاول يدّعي - مش هيعرف

ليه ؟!

لإنّه ببساطة هيقلّد المستثمرين اللي بيشوفهم في التليفزيون - هيقلّد الباشا
الكبير بتاع ف��لم سلام يا صاحبي - مع إنّ ما فيش مستثمر بيتكلّم
كده !!!

\-

ما فيش مستثمر هتقول له ( ما هو رأس المال المتوفّر للمشروع ) - فهيقعد
يلابط معاك - ومش عاوز يقول ليتحسد ولّا حاجة

دا يبقى عامل زيّ لاعب كمال الأجسام اللي داخل بطولة ومش عاوز
يقلع !!!

\-

المستثمر ما بيتخضّش من الأرقام - ولا بيح��ّها كبيرة فيبقى مش عاوز
يقولها

هوّا بالنسبة له ( وبالنسبة لي ) الأرقام دي زيّ البضاعة - يعني ال 5 مليون
زيّ ال 50 مليون - بضاعة في المخزن

لو أ��ا عندي بضاعة في المخزن عاوز أبيعها - هداري على المشتري ليه
؟!!!

\-

وأنا بالنسبة لي فلوس المستثمر زيّ جسم المرأة الجميلة وأنا طبيب نساء - مش
فارق معايا هيّا جميلة ولّا مش جميلة

حتّى لو قلعت الأندر وير بتاعها وأنا بولّدها - مشاعري ما بتتحرّكش تجاهها -
أنا بشوف شغلي - وشغلي فقط

\-

ا��مستثمر بيبقى فاهم كده - وأنا فاهم كده - فبنتكلّم مع بعض بلغة
واحدة

\-

ما فيش مستثمر هيكلّم حدّ في استشارة قبل ما يكون بقاله على الأقلّ أسبوع
بيتابعه ويقرأ له ويشوف فيديوهاته - فمش هيتخضّ لمّا أسأله عن رأس المال
المتوفّر للمشروع

المستثمر الحقيقيّ بيبقى مجهّز الأسئلة دي وردودها ��صلا

\-

المستثمر الحقيقيّ بيعرّف نفسه صحّ أصلا

إزّاي ؟!

بيعرّف نف��ه بيقول إيه يعني ؟!

\-

وده كمان سؤال لا محلّ له من الإعراب

حضرتك إمّا مستثمر - فعارف - فمش محتاج تسأل

أو مش مستثمر - فمش هيفيدك إنّي أقول لك - لإنّ حتّى لو عرفت الطريقة - مش
هتعرف تعملها

\-

همّا بيبقوا بيتكلّم��ا بالطريقة دي بشكل عفويّ - ممكن حتّى ما يكونوش عارفين
إنّهم بيتكلّموا بطريقة مميّزة - أو إنّ فيه حدّ زيّ حالاتي قاعد يذاكرهم ويحلّل
طريقة كل��مهم عشان يكنسل على 49 من كلّ 50 واحد بيكلّموه يوميّا من أوّل سطرين
تلاتة !!

\-

الأسبوع ده جالي حوالي 200 رسالة على الواتس وماسنجر الصفحة - كمّلت كلام
مع 4 فقط منهم

\-

منهم واحد قال لي عاوز أستفسر عن أسئلة 1 2 3

قلت ��ه وحضرتك عرفت منين إنّ ترتيب الأسئلة بيكون كده

قال لي أنا آسف - حدّد انتا ترتيب الأسئلة وشوف هنتناقش فيها
ازّاي

\-

واحد تاني كان اتقمص - ك��ت عرفت على طول إنّه مش مستثمر

\-

ما فيش مستثمر بيزعل

ما فيش مستثمر ��يتقمص

المستثمر لو قلت له ما فيش مكالمات تليفونيّة - عادي - ما
بيزعلش

ما فيش تسجيلات صوتيّة على الواتس - عادي ما بيزعلش

\-

اللي بيزعل ده م�� بيبقاش مستثمر - المستثمر مش داخل يصاحب ولا يحبّ - ولا
بياخد الأمور بشكل شخصيّ

ولو لقاك أسوء واحد في الدنيا - وعندك فايدة ليه - هيتجاوز عن كلّ حاجة
وحشة فيك - وهيستفيد منّك بالنقطة اللي ممكن يستفيد بيها فقط

\-

لكن اللي بيقوم قالب الموضوع شخصنة - والإجو يعلى عنده - وانتا ازّاي
بتكلّمني كده - دا أساسا مش مستثمر

\-

أو ممكن يكون أبوه كان مستثمر - وهوّا فجأة لقى نفسه على رأس شركة
بملايين - فهوّا بقى لابس هدوم مش بتاعته - وبيتصرّف تصرّفات مش بتاعة اللي
بيقعدوا على الكرسي ده - فده بردو من مصلحتي أتجنّبه

لكن لو هوّا أخد من أبوه الفلوس - وشخصيّة المستثمر - هتلاقيه شابّ صغيّر -
لكنّه بيتكلّم كلام المستثمرين

\-

المستثمر ( وانا ) مبدانا في الحياة هو ( إحنا عاوزين ناكل عنب - مش نخانق
الناطور )
