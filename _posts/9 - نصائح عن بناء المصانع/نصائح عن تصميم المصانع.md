---
layout: post
title:  نصائح عن تصميم المصانع
date:   2024-04-10T00:00:01+03:00
author: Mahmoud Marzouk
categories: 9 - نصائح عن بناء المصانع
published:  true
---
للأسف اللي بيصمّم الوحدات الصناعيّة الجاهزة في مصر - بيصمّمها بعقليّة (
مهندس مدنيّ ) مش ( مهندس تصنيع )

فيبقى المصنع بالنسبة له عبارة عن أرض وحيطان وسقف !!!

لو عملتهم - تبقى نجحت

يا راجل ؟!!!

\-

يا جماعة المصنع مبنى معمول لأغراض خاصّة - لازم تتراعى هذه الأغراض أثناء
التصميم

يعني مثلا

\-

1 /

لازم تتراعى ارتفاعات الماكينات اللي هتتحطّ في المصنع - طيّب شوف وحدات
منطقة ميت غمر الاستثماريّة - هتلاقيها منخفضة جدّا !!!

\-

2 /

لو المصنع هيكون مخصّص للصناعات الغذائيّة - لازم الحيطان تكون سيراميك -
طيّب شوف منطقة بنها الاستثماريّة المتخصّصة في الصناعات الغذائيّة

وبكرّر - المنطقة المتخصّصة في الصناعات الغذائيّة !!!

وشوف هل حيطان��ا سيراميك ولّا لأ ؟!

\-

طيّب هل السقف فيها والحوائط والنوافذ مصمّمة ��منع دخول العصافير
؟!

ولّا عادي بالنسبة لحضراتكم إنّ عصفورة تدخل مصن�� جبنة مثلا
؟!!!

\-

3 /

المصنع المفروض يكون فيه موظّفين - فين مكان الإدارة ؟!!!

حضرتك عامل أربع حيطان وأرض وسقف - وما فيش مكان للإدارة ولا لتغ��ير
الملابس ولا حتّى حمّامات !!!

\-

4 /

لو حبّيت أعمل دور وسيط ( ميزانين أو صندرة ) عشان أخزّن فيه - أو أعمل فيه
بعض المهامّ التصنيعيّة الخفيف�� مثل التجميع - ليه مش معمول أكتاف في الأعمدة
بحيث أركب عليها وأنا باعم�� الميزانين ؟!!!

\-

5 /

فين تمديدات الهواء المضغوط ؟!

في الصناعة بنحتاج كتير نشغّل بعض العدد بالهواء المضغوط - المصانع ما فيش
فيها تمديدات ��واء مضغوط

الهواء المضغوط في الصناعة زيّ الكهرباء

\-

6 /

فين أنفاق التمديدات الأرضيّة ؟!

بنحتاج نوصّل كابلات الكهرباء للماكينات من خلا�� أنفاق في أرضيّة المصنع -
فين الأنفاق دي ؟!

يعني أوصّل الكهرباء للماكينة من خلال كابل مرمي ع الأرض كده
؟!!!

\-

7 /

منطقة المناورة المتروكة أمام الوحدات الصناعيّة الجاهزة - قد تصل نسبتها
لثلث مساحة المصنع !!

و��ه بيكون هدر كبير في المساحات الصغيرة

يعني مصنع في منطقة بنها الغذائيّة مساحته 360 متر - تقوم واخد منّه 120 متر
منطقة مناورة - لمجرّد إنّ العربيّات تنزّل فيها بضاعة أو تحمّل
بضاعة

\-

8 /

بعض المساحات غير منطقيّة !!!

يعني إيه مصنع في منطقة مرغم مساحته 144 متر

منهم 48 متر منطقة فاضية ق��ّام المصنع - يعني ثلث مساحة المصنع
ضايعة !!!

\-

والمصنع نفسه مساحته 96 متر !!!

المصنع أبعاده 12 متر \* 8 متر !!!

حضرتك لو حطّيت فيه ماكينة نفخ جر��كن - مش هتعرف تحطّ جنبها كسّارة أو
مبرّد

وبعدين أحطّ الجراكن نفسها ف��ن بعد ما أصنّعها ؟!

\-

طب يعني إيه الوحدة في مجمّع المحلّة 48 متر ؟!!!

\-

9 /

ليه بيتمّ إلزام المصانع الكبيرة ( غير الوحدات الجاهزة ) - أقصد المصانع
اللي صاحبها بيشتريها أرض ويبنيها

ليه بيتمّ إلزام المستثمر بعمل ممرّ حول المصنع بشكل كامل ؟!!!

\-

أنا شغّال على مصنعين في العاشر في منطقة الـ 6 مليون أو ال 710
فدّان

مساحة كلّ مصنع 2000 متر

أبعاد القطعة 50 \* 40 متر

بيلزم صاحبها يسيب ممرّ 3.5 متر من جنب - و 5.5 متر من الجنب
الآخر

�� 3.5 متر من الخلف - وحوالي 8 متر من الأمام

فتلاقي الوحدة صفيت على كام ؟!

صفيت على تقريبا 40 \* 30 متر

يعني 1200 متر !!!

يعني أشتري 2000 متر - وانتفع م��هم ب 1200 فقط ؟!

\-

تقول لهم لازمتهم إيه الممرّ اللي في اليمين والممرّ ��للي في
الخلف

يقول لك عشان الإطفاء يقدر يلفّ حولين المصنع لو حصل حريق

طيّب ما نلزق مبنى المصنع في السور من اليمين والخلف - ونكسب مساحة الممرّات
دي داخل المصنع

ولو حصل حريق من ناحية اليمين ندخل له من المصنع المجاور من اليمين ؟! ما
هو الممرّ بتاعه هيكون في سور مصنعنا

\-

يقول لك ��أ

هوّا كده

سيب 3.5 متر ممرّ من اليمين والخلف

و 5.5 متر من الشمال عشان تعمل خزّان حريق

وده يودّينا للنقطة رقم 10

\-

10 /

ليه كلّ مصنع لازم يكون فيه خزّان حريق تحت الأرض وطلمبات و و و

ليه ما تكونش فيه محطّة حريق تخدم المجمّع كلّه

ويتوصّل للمصانع فقط حنفيّات حريق

\-

تضمن منين إ��ّ كلّ مصنع نظام الحريق بتاعه شغّال أصلا ؟!

ما الناس بتعمل نظام حريق أ��ّ كلام عشان تاخد الترخيص وخلاص

\-

لكن لو عملت محطّة مركزيّة تغذّي المجمّع كلّه

هتوفّر في المساحات داخل المصانع

ومش هتحتاج تعمل ممرّ ال��صنع 5.5 متر من ناحية الخزّان

\-

وهتوفّر على المستثمر تكاليف إنشاء نظام مكافحة الحريق

\-

وعمليّا المحطّة المركزيّة دي هتكون ذات كفاءة أعل�� - لإنّها هتتعمل
صحّ

ماينفعش تتعمل بتهريج - لإنّها هتكون متوقّع تشتغ�� أكتر من توقّع عمل كلّ محطّة
خاصّة بمصنع - فهتتعمل صحّ من غير تهريج

ل��ن ينفع جدّا إنّ كلّ نظام حريق داخل كلّ مصنع مستقل يتعمل بتهريج - ومش
هتظهر الكارثة إلّا وقت الحريق فعلا

\-

دي 10 نقاط تخصّ المصانع فقط - مهند�� المدنيّ مش هيعرفها

هوّا يعرف إنّه يجيله رسمة - يحوّلها لمبنى - لكن مش دوره إنّه يعرف المبنى ده
هيؤدّي وظيفة إيه

عشان كده اللي بيصمّم المص��ع ما ينفعش يكون مهندس مدنيّ

ولا بدّ من أخذ هذه العناصر وغيرها في الاعتبار عند تصميم
المصانع
