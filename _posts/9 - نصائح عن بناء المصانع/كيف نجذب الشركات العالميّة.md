---
layout: post
title:  كيف نجذب الشركات العالميّة
date:   2024-04-10T00:00:01+03:00
author: Mahmoud Marzouk
categories: 9 - نصائح عن بناء المصانع
published:  true
---
معضلة استقدام الشركات العالميّة لإقامة مصانع عملاقة في مصر هي معضلة
البيضة والفرخة

\-

الشركات العالميّة بتقول إحنا عاوزين نيجي - بسّ محتاجين مصانع
مغذّية

يعني أنا شركة سيّارات أو أجهزة منزليّة كبيرة - أنا مستعدّة آجي مصر - بل
أنا محتاجة آجي مصر

سوق داخليّ كبير - أرض ببلاش - عم��لة رخيصة - موقع عبقريّ - اتّفاقيّات مع
الدول المجاورة

\-

لكن أنا مش هابقى شركة ضخمة وأروح أصنّع صامولة للعربيّة ولّا سلك بفيشة
للغسّالة

��ازم يكون عندك مصانع مغذّية كفاية تمدّني بمستلزمات الإنتاج دي

\-

على الجانب الآخر

نقول للشعب هنا اعملوا مصانع مغذّية - يقولوا لك عشان نعم�� مصانع مغذّية -
فاحنا محتاجين شركات كبيرة تشتري منّنا المستلزمات دي

ما هو أنا لو صنّعت سلك بفيشة لوحده كده هبيعه لمين ؟! ما انا محتاج شركات
تجميع قدّامي أبيع لها المستلزمات دي

\-

دي معضلة البيضة والفرخة

\-

الحلّ حاجة من الإتنين عشان نكسر الدايرة المغلقة دي

\-

يا الشركات العالميّة تيجي تعمل مصانع الأوّل - وبعدين إحنا نعمل لها
المصانع المغذّية

وده مش هيحصل

\-

أو

إحنا اللي نبدأ ونعمل المصانع المغذّية - وبعد كده الشركات العالميّة
تيجي

\-

وهنا قدّامنا حلّ من اتنين

\-

إمّا نفت�� الطريق لمصانع الصناعات المغذّية المصريّة للتصدير
للخارج

فتزول الحجّة بتاعة أصل أنا ما فيش قدّامي حدّ أبيع له دي

أو اللي قدّامي بالفعل وببيع لهم قليّلين - ما يشجّعوش إنّي أستثمر مبلغ في
مصنع صناعات مغذّية

\-

وموضوع تشجيع الصادرات ده بدأ بمبادرة الوصول بالصادرات ل 100 مليار
د��لار

إزّاي - ما حدّش قال لنا

هوّا الرقم طلع شكله حلو فقلناه كده وخلاص - وإنتوا ربّنا يتولّاكم
بقى

\-

الحلّ التاني

إنّي أقفل على دخول المستلزمات المستوردة

فتضطرّ المصانع الموجودة في مصر لتصنيع مستلزماتها بنفسها

بعد شويّة تتكوّن عندنا مصانع المستلزمات - القاعدة الصناعيّة - العمق
الصناعيّ

فيبقى لينا عين ندعو الشركات العالميّة للقدوم لمصر لإنشاء مصانع التجميع
العملاقة
