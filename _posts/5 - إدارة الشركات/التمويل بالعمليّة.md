---
layout: post
title:  التمويل بالعمليّة
date:   2024-04-10T00:00:01+03:00
author: Mahmoud Marzouk
categories: 5 - إدارة الشركات
published:  true
---
\#التمويل_بالعملية{.underline}(https://www.facebook.com/hashtag/%D8%A7%D9%84%D8%AA%D9%85%D9%88%D9%8A%D9%84_%D8%A8%D8%A7%D9%84%D8%B9%D9%85%D9%84%D9%8A%D8%A9?__eep__=6&__cft__%5b0%5d=AZX6XcAv9kexxJHRi8IvKzdGPd62dn6LgPBXcc2v8KmSnM34zbBV6e8kMeagf9I7Dte9SVprQMBiETw4sBA5Gq4kgDTAYUHzhAxwXLFd8o0TKD-RpLebIkJ3hbGmlGyZT856A_GZugLhxJBwOEcZs1K8MI3cFAEfZHOAgkSf6l-WsQ&__tn__=*NK-R)

.

إنتوا قفلتوها ف وشنا

أنا صاحب مصنع ومحتاج تمويل

قلتوا لنا البنك ربا

ومش بتشجعوا الشراكة

وبتحذروا الناس من المستريحين

طيب أنا جاد وعاوز اشتغل ومحتاج تمويل

بيع أصول مش محتاجها ودخلها في التمويل

ما عنديش أصول فايضة

أعمل إيه ؟!

وهنا خلينا نتكلم عن حل تمويلي ممتاز ( ل�� اتنفذ صح ) إلا وهو ( التمويل
بالعملية )

.

التمويل بالعملية يعني حضرتك عندك مصنع . ومطلوب منك شغل هيتكلف ٣ مليون
جنيه خامات . ومليون جنيه عمالة وكهرباء وإهلاك ماكينات إلخ . وهيتباع ب
خمسة مليون جنيه

وانتا معاك ٢ مليون فقط من سعر الخامات !!

.

بيع أصول بمليون

قلت لك ما عنديش

.

��طبعا مش هدخل شريك بمليون جنيه في شهر ويلزق لي بعد كده في كل شغل المصنع
للأبد

الحل هنا هو ( التمويل بالعملية )

.

هتكلم صديق . يضخ معاك مليون جنيه في سعر الخامات

كده انتا دافع في الخامات ٢ مليون . ومليون في التشغيل

وصديقك دافع مليون تمويل

يبقى هيكل التمويل ٧٥ ٪ ليك

و ٢٥ ٪ لصديق��

.

بعتوا ب ٥ مليون

كسبتوا مليون صافي ربح

إنتا تاخد ٧٥٠ ألف

وصدي��ك ياخد المليون بتاعه . مضاف إليه ٢٥٠ ألف ربح

.

مميزات الحل ده إنه . أولا . هيبعدك عن البنك والربا

.

ثانيا . هيعفيك من رخامة الشراكة

.

ثالثا /

فترة العملية قصيرة . فالموضوع ما يلحقش يحصل فيه تضخم

وصديقك ما يتعرضش إن فلوسه تضيع مع الوقت

ولو صديقك بعد ما دخل معاك في شغل بانت رخامته في الشغل . كلها شهر
وتتفضوا من بعض

.

رابعا /

العملية واضح تكالي��ها وأرباحها . فنتجنب المغالطات في
الحسابات

.

خامسا /

العملية صغير�� وبسيطة . فنتجنب التفاصيل القانونية ومغالطاتها . ولو
الأمانة متوافرة ��مكن تعملوها من غير عقود حتى . لكن العقود أولى
طبعا

.

وهنا ملحوظتين مهمين

.

الملحوظة الأولى /

ما تاخدش تمويل أكبر من راس مالك

مهما يحص�� لك إغراءات بعد كده

أو بمعنى أصح . مهما يحصل إغراءات للممولين لما يشو��وا الأرباح . فيضغطوا
عليك تاخد فلوس أكتر . ارفض

.

معظم المستريحين كانوا ضحايا الممولين الطماعين . مش العكس

هتبدأ مشوار المستريحين ده بني�� صافية . لكن الممولين بجشعهم وحبهم للربح
المرتاح هيحولوك لمستريح . فانتبه

.

الملحوظة التانية /

ما تكتبش شيك ولا وصل أمانة

اكتب عقد شراك��

لإن الممول لازم يفهم إنه مش ( مسلفك ) الفلوس

هوا ( مشاركك ) بيهم

.

��عني ممكن نصرف ٤ مليون ونبيع ب ٤ مليون

وهوا كده كسب كام ؟!

ولا حاجة

��يرجع له أصل فلوسه فقط

.

طيب افرض صرفنا ٤ مليون . وبعنا ب ٢ فقط ؟!

نبقى خسرنا نصف المشروع

وحضرته يرجع له ٥٠٠ ألف فقط . ويبقى خسر ال ٥٠٠ التا��يين

.

لو هوا مش موافق على كده . مع السلامة . كلمة أبرك من جرنان

.

العقد يضمن ده . ولو وقت التقسيم لقيته بيصرخ . قول له اخبط دماغك في
الحيطة

.

لكن لو كتبت شيك . هتبدؤوا شركاء . وتنتهوا في المحكمة

وهياخد فلوسه . وانتا هتخسر لوحدك

هتقول له كنا شركاء . هيقول لك كنا شركاء على المكسب ��قط

.

لو اللي هيدخل معاك في التمويل مش مدرك إن أهم قاعدة في الشراكة إ��نا لو
كسبنا نكسب مع بعض ولو خسرنا نخسر مع بعض . ما تدخلش معاه في أي
شرا��ة

.

والتمويل هو نوع من الشراكة

التمويل لو اشترط الربح يبقى ربا صريح
