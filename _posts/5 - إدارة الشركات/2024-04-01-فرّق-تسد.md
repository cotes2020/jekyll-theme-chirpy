---
layout: post
title:  فرّق تسد
date:   2024-04-10T00:00:01+03:00
author: Mahmoud Marzouk
categories: 5 - إدارة الشركات
published:  true
---
\#نصيحة_من_خبير{.underline}(https://www.facebook.com/hashtag/%D9%86%D8%B5%D9%8A%D8%AD%D8%A9_%D9%85%D9%86_%D8%AE%D8%A8%D9%8A%D8%B1?__eep__=6&__cft__%5b0%5d=AZWrsxfiPXN1nrbgofKX-x7BQk9ady-ZQ47crC66zZxNMBZ7VRXuOq9a1hzT3ndsGWuuQXfUVsyCAGC-TxrI6cE40qJVCtM3mWkz9foUhks5S6xN1PrIrBo2OYD3_Q33lwOrKIFs54r3ZmHnLibjyDavofKo7pS7xCH8dAMIa55J-tnVrMbQsRwCMgZubRhoeTQ&__tn__=*NK-R)

\-

بقالي يومين تلاتة باكتب بوستات فيها كلام عن رفد العمّال

لكن من أكتر ��لتعليقات وجاهة تعليق بيقول

( ما انا لو رفدت عامل من العمّال - زمايله هيتعاطفوا معاه - وممكن
يتجمهروا ضدّي )

\-

فخلّيني أحكي لحضرتك مثالين ��نا عملتهم بنفسي أيّام ما كنت ظابط في
الجيش

بسّ أمانة عليك يا شيخ ما تكرهني بعدهم

ههههههههههه

\-

أنا كنت ظابط احتياط في إحدى الورش في ال��وّات الجوّيّة

وعمليّا كنت مسؤول عن ورشة - يعني أنا أقرب لدور مهندس الإنتاج من دور
الظابط

\-

وكنت واخد على نفسي عهد في بداية خدمتي إنّي ما احبسش حدّ

وبكده كنت باحرم نفسي من آداة قويّة جدّا للإدارة - لكن في المقابل بالزم
نفسي بصنع أدوات أخرى بديلة أقدر بيها أدير العمّال

\-

وبر�� كنت أقدم ظابط في الورشة - حتّى أقدم من زمايلي اللي همّا نفس
دفعتي

ال��قدميّة جوّا نفس الدفعة بتبجي بترتيب مجموع تخرّجك من كلّيّة الظبّاط
ا��احتياط

وبناءا على هذه الأقدميّة فكان من حقّي إنّي أقول مين من الظبّاط يعمل إيه
ومين ما يعملش إيه

لكن بردو كنت حارم نفسي باختياري من هذه ا��ميزة

\-

هاحكي لك هنا موقفين - موقف حصل بيني وبين عامل في الورشة - وموقف حصل
بيني وبين ظابط زميلي

وفي الموقفين كان مطلوب منّي قبل ما أصطدم بالعامل أو أصطدم بالظابط زميلي
إنّي أأمّن ردّ فعل العمّال ووقوفهم في ص��ّ زميلهم - أو ردّ فعل زمايلي الظبّاط
ووقوفهم جنب زميلهم

\-

الموقف الأوّل / مع العامل مصطفى

\-

جات لنا دفعة جديدة من العمّال - كانوا بيتخرّجوا من المدرسة صغيّرين - فكنت
عمليّا بتتعامل مع عامل عيّل - عيّل حرفيّا

وحظّي إنّي جات على قوّتي العامل مصطفى - ومصطفى ده كان أعيل من
المعيل��

\-

العرف السائد إنّ أحدث عامل في الورشة هوّا اللي بيكنس الورشة

يا مصطفى إكنس الورشة - يقول تمام وما يكنسش حاجة

يا مصطفى اعمل مش عارف إيه - يقول لك ما باعرفش

يا مصطفى ساعد زمايلك في كذا - يقول لي ما تقول لفلان

ومقضّيها سكلنة كده

\-

طيّب أنا اعمل إيه

أحبسه ؟!

ما انا واخد عهد ما احبسش حدّ

\-

أشدّ عليه - أخاف زمايله يتعاطفوا معاه ضدّي

طيّب والحلّ ؟!

\-

الحلّ هو

النهارده فلان اللحّام طالع مأموريّة خارج القاعد�� - أقوم مطلّع معاه مصطفى -
ولوحدهم - عشان فلان ما يلاقيش قدّامه حدّ يساعده إلّا مصطفى

يرجع لي فلان يقول لي حرام عليك طلّعت الواد دا معايا ليه - دا
زهّقني

\-

تاني يوم علّان طالع مأموريّة يركّب صاج في مش عارف قاعدة إيه

أقوم مطلّع معاه مصطفى

يرجع علّان يستجير من مصطفى - ويقول لي ما تطلّعش الواد دا معايا في شغل
تاني

\-

تالت يوم أشوف مين سنّه من سنّ مصطفى - وأقول لهم همّا الاتنين اكنسوا
الورشة

تفوت نصّ ساعة - وألاقي ترت��ن جاي يقول لي مصطفى خلع منّي وسابني أكنس
الورشة لوحدي

أقول له معلشّ ��ا ترتان

\-

وعلى كده أسبوع يا معلّم - ومصطفى عارف إنّ الظابط محمود طيّب وما بيحبسش
حدّ

تاني أسبوع - جيت في وسط ما بنفطر كلّنا مع بعض الصبح - ��قمت قايل له قدّام
زمايله ( اكنس الورشة يا مصطفى )

قام رادد بنفس الردو�� - وأنا مالي - ما تخلّي فلان يكنسها - وقام سايبنا
وماشي

\-

قلت لهم إيه رأيكم يا رجّاله

قالوا لي ( احبس أمّه يا فندم )

قلت له مصطفى

أفندم

��وّر مكتب يا مصطفى

\-

المهمّ دوّرته مكتب - والواد مش مصدّق - الظابط مح��ود ما بيحبسش حدّ - وزمايلي
ما وقفوش معايا !!

\-

دخلت بيه على رئيس أركان الوحدة وهوّا بيمضي أيّام الاجازات

إيه يا محمود الواد ده مزعّلك في إيه - دانا إيدي واقفة على إمضة
أجازته

\-

قلت له لا يا فندم دا مصطفى طيّب ومؤدّب وبيسمع الكلام

قام ماضي له ع الأجازة

\-

وعليها واتظبط مصطف�� ولم أتصادم مع زملائه

زمايله قالوا لي إنتا رايح تجيب له حبس ولّا تجيب له أجازة

\-

الموقف التاني / مع الظابط أحمد

جات لنا دفعة ظبّاط جديدة - كان فيها ظابط اسمه أحمد - وكان بلديّات ظابط
زميلي دفعتي اسمه محمّد

��كنّا احنا القدام أربع ظبّاط - أنا ووليد ومصطفى ومحمّد - وبقى معانا الظابط
الجديد أحمد

خلّيك فاكر إنّ أحمد بلديّات محمّد

\-

بدأ الظابط أحمد يعمل تصرّفات بردو من نوعيّة إنّه بيملص من
الشغل

ومش عاوز يطلع مأمو��يّات إلخّ

طيّب ما أنا لو شدّيت عليه - زمايلي الظبّاط هيزعلوا - أنا أقدم واحد فعلا -
بسّ عمري ما قلت كده

وبعدين الظابط أحمد بلديّات الظابط م��مّد دفعتي - فده بالذات هيدافع عن
بلديّاته

\-

طيّب

وهو كذلك

\-

طل��عت الظابط أحمد مأموريّة مع وليد - زهّقه

تاني يوم الظابط أحمد عليه مأموريّة وعاوز يخلع - فقلت لمصطفى معلشّ يا
مصطفى اطلع بدال أحمد عشان مش عارف إيه

فمصطفى طلع على مضض

\-

لكن رحت لشؤون الظبّاط قلت لهم - مصطفى ط��ع بدل أحمد - فكده الدور لسّه على
احمد زيّ ما هوّا

فبقى أوّل اسم في دور المأموريّات هو على الظابط احمد

\-

طيّب

كده الدور على الشخص الأصعب - محمّد - بلديّات أحمد

\-

أنا كان من عادتي لو فيه سهر في الورشة - باجي بالنهار وأقوم مسرّب ظابط من
زمايلي يروح ينام في السكن - وبعد ما الناس تمشي - أفضل قاعد في الورشة -
وأكلّم زميلي اللي انا كنت مريّحه الصبح ده ييجي ويجيب لنا غدا - بحيث ييجي
في ميعاد بعد انصراف الوحدة - فما حدّش ياخد ب��له منّه إنّه كان
مزوّغ

\-

وكنت أتغدّى مع زميلي ده والعمّال - وانزل و��سيب العمّال معاه - فيسهر عادي
لإنّه كان مستريّح الصبح

\-

في اليوم ده نزّلت أحمد السكن الصبح - عشان يرتاح ويستعدّ للسهر

جه وقت الانصراف

قلت لمحمّد خلّيك قاعد مع العمّال على ما انزل أصحّي لك أحمد ييجي يبدّل
م��اك

\-

نزلت لقيت احمد نايم - وزمايلي موجودين في الغرفة

فقلت له بصوت ��اطي ( اصحى يا احمد عشان تنزل تريّح محمّد )

طبعا ما صحيش - لكن زمايلي سم��وني

\-

وفين بعد سهرة - هههههههه - لقيت محمّد جاي من الورشة ودانه حمرا- ووشّه
بيطلّع صهد - وعينه على أحمد وهوّا نايم في السرير وبتطلّع شرار

\-

وانا قايم من النوم ببراءة - لقيت الموقف كده

قلت له ( إيه ده - إنتا لس��ه نايم يا احمد !! مش انا يا ابني صحّيتك وقلت لك
انزلّ ريّح محمّد - مش كده يا مصطفى - حصل - مش كده يا وليد - حصل
)

طيّب طالما حصل - يبقى أقوم أنا اج��ب بتنجان عشان اعمل لكوا مسقّعة - العواف
عليكوا

\-

طبعا محمّد ( بلديّ��ت أحمد ) لم يضع منطقا - ههههههههه

\-

بعدها - جاية مأموريّة سقع - 3 أيّام عمل متواصل في شغلانة على سقّالات -
وفيها أسمنت وجبس وحاجة إيه - فلّة

��ين اللي عليه الدور يطلع مأموريّة ؟!

أحمد

\-

مش قلت لك أنا شلته من مأموريّة - وطلّعت مصطفى بداله - ومعلشّ يا مصطفى نشيل
بعض - وخلّيت إسم أحمد على أوّل الدور الداير

\-

طيّب - أقول له إمتى ؟!

دلوقتي ؟

لأ - هيلحق يكلّم حدّ يشيل المأموريّة بداله

وحظّه إنّه كان نازل أجازة في اليوم د��

\-

قبل موعد الانصراف بربع ساعة - لقيته مجهّزشنطته - قلت له انتا رايح فين يا
احمد

قال لي نازل أجازة

قلت له نازل أجازة ازّاي - دانتا عليك م��موريّة النهارده

\-

جري على شؤون الظبّاط - أنا إزّاي دوري جه في المأم��ريّة دي

قالوا له الظابط مصطفى طلع بدالك مأموريّة - فالدور عليك

\-

جري عشان يشوف حدّ يشيل بداله المأموريّة - الناس خلاص انصراف يا
فندم

\-

وحتّى لو كان لقي - ما كانش هيلحق

مأموريّة الظابط بتحتاج ختم شويّة أو��اق ياخدوا لهم ييجي ساعة - وأنا كنت
ختمت له ورقه كلّه من غير ما يعرف في خمس دقايق - بساعد زميلي وكده
وبتاع

\-

المهمّ

رجّع شنطتك السكن - واقل�� اللبس النضيف ده - والبس أفرول قديم عشان
المأموريّة فيها أسمنت وجبس وبتاع

وخلّي بالك وانتا واقف على السقّالة للهوا يوقّعك

\-

الساعة العاشرة مساءا - والظابط احمد راجع لنا السكن عامل زيّ اللي طالع من
تحت أنقاض الزلزال

لا صعب على وليد

ولم يلتفت له مصطفى

وبلديّاته الظابط محمّ�� قام عمل كبّاية شاي بالنعناع عادي ولا كإنّ شيئا لم
يكن

\-

تاني يوم

خلاص الظابط احمد طلع مأموريّة امبارح

فمش المفروض هوّا اللي يطلع النهارده

\-

رحت لرئيس أركان الوحدة وقلت له بستأذن حضرتك أطلّع الظابط أحمد في مأموريّة
النهارده تاني - لإنّ الشغل اللي عمله امبارح فنّيّ جدّا - ��دقيق جدّا - ولازم
اللي بدأه هوّا اللي يكمّله

\-

وهوّا لا كان فنّيّ ج��ّا ولا بتاع - انتا تاخد بالك للهوا يرميك من ع السقّالة
وخلاص

\-

قال لي تمام

\-

رحت لشؤون الظبّاط قلت لهم رئيس الأركان بيقول طلّعوا الظابط أحمد مأموريّة
النهارده تاني

\-

وطبق الأصل العلقة اللي فاتت

وشرحه اليوم التالت

\-

ومن بعدها الظابط احمد خلاص اتحلّت عنده عقدة المأمور��ّات وعقدة الشغل -
فاندمج معانا عادي وما بقاش مقريف زيّ الأوّل

\-

فأنا عملت اللي عليّا وحكيت لك موقفين اهو

شوف انتا بقى هتتصرّف إزّاي في م��نعك

\-

\#البعض_يشنق_بحبل_من_صوف{.underline}(https://www.facebook.com/hashtag/%D8%A7%D9%84%D8%A8%D8%B9%D8%B6_%D9%8A%D8%B4%D9%86%D9%82_%D8%A8%D8%AD%D8%A8%D9%84_%D9%85%D9%86_%D8%B5%D9%88%D9%81?__eep__=6&__cft__%5b0%5d=AZWrsxfiPXN1nrbgofKX-x7BQk9ady-ZQ47crC66zZxNMBZ7VRXuOq9a1hzT3ndsGWuuQXfUVsyCAGC-TxrI6cE40qJVCtM3mWkz9foUhks5S6xN1PrIrBo2OYD3_Q33lwOrKIFs54r3ZmHnLibjyDavofKo7pS7xCH8dAMIa55J-tnVrMbQsRwCMgZubRhoeTQ&__tn__=*NK-R)

\#والبعض_يخنق_بحبل_من_حرير{.underline}(https://www.facebook.com/hashtag/%D9%88%D8%A7%D9%84%D8%A8%D8%B9%D8%B6_%D9%8A%D8%AE%D9%86%D9%82_%D8%A8%D8%AD%D8%A8%D9%84_%D9%85%D9%86_%D8%AD%D8%B1%D9%8A%D8%B1?__eep__=6&__cft__%5b0%5d=AZWrsxfiPXN1nrbgofKX-x7BQk9ady-ZQ47crC66zZxNMBZ7VRXuOq9a1hzT3ndsGWuuQXfUVsyCAGC-TxrI6cE40qJVCtM3mWkz9foUhks5S6xN1PrIrBo2OYD3_Q33lwOrKIFs54r3ZmHnLibjyDavofKo7pS7xCH8dAMIa55J-tnVrMbQsRwCMgZubRhoeTQ&__tn__=*NK-R)
