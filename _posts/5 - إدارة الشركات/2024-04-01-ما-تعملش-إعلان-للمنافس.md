---
layout: post
title:  ما تعملش إعلان للمنافس
date:   2024-04-10T00:00:01+03:00
author: Mahmoud Marzouk
categories: 5 - إدارة الشركات
published:  true
---
رنين كاتبة إنّ فرعها في المحلّة فوق أولاد رجب !!!

فكّروني كنت في زيارة لمصنع ورق

مع صديق في مدينة السادات

وبنقول لأصحاب المصنع اعملوا ياف��ة

فقالوا نكتب عليها بجوار مصنع كذا للورق ؟

لقيت نفسي أنا وصديقيّ في نفس واحد بنقول لهم ( لأ )

\-

ما ينفعش تجيب سيرة المنافس بتاعك في شغلك

ولا حتّي بأنّك تقول إنّك أحسن منّه

أنا فاكر زمان أوّل ما اشتغلت

اش��غلت في توكيل برامج هندسيّة

فكان من التعليمات اللي اتعطت لينا

إنّنا في الكورسات ما نجيبش سيرة البرامج المنافسة إطلاقا

ولو هنتكلّم عن مز��يا برنامجنا

فنقول إنّ برنامجنا أفضل من ( البرامج المنافسة ) في كذا

وما نقولش اسم البرنامج المنافس نفسه

\-

وفي هذا السياق

نذكر النكتة ا��لي بتقول إنّ واحد بيقول لخطيبته

صحيح أنا مش معايا فلوس كتير زيّ صاحب�� حسن

وما عنديش شقّة كبيرة زيّ صاحبي حسن

وما عنديش عربيّة فخمة زيّ ص��حبي حسن

بسّ أنا بحبّك

فقالت له وأنا كمان بحبّك

بسّ كلّمني أكتر عن صاحبك حسن

\-

بالمناسبة

فيه حكم شرعي ينهي الزوجة إنّها توصف ستّ تان��ة لزوجها
