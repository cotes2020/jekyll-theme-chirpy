---
layout: post
title:  ميكانيزم الحاكم
date:   2024-04-10T00:00:01+03:00
author: Mahmoud Marzouk
categories: 5 - إدارة الشركات
published:  true
---
فيه ميكانيزم في الميكانيكا إسمه ميكانيزم الحاكم - أو الـ
Governor

\-

كمثال /

إحنا عاوزين المحّرّك اللي بيشغّل الدينامو تكون سرعته ثابتة على 3000 دورة
في الدقيقة

عشان يفضل الدينامو يطلّع كهربا بتردّد 50 ذبذبة في ا��ثانية - 50 هرتز
يعني

\-

فنعملها ازّاي دي ؟!

ممكن مع الوقت تزيد قوّة أو تنقص قوّة على المحرّك تخلّي سرعته تعلى أو
توطى

ومش هنوقّف واحد جنب�� يظبط له سرعته

وهنا بييجي دور ميكانيزم الحاكم

\-

ميكانيزم الحاكم ده ببساطة عبارة عن ثقل بيلفّ مع المحرّك - فدورانه بيعمل
له طرد مركزيّ للخارج

لو دار أسرع - هيتحرّك للخارج أكتر - يقوم ساحب ذراع الوقود عن المح��ّك -
فيقلّل الوقود اللي داخل للمحرّك - فالمحرّك يبطأ

\-

ولو المحرّك ��طّأ - الذراع يتحرّك بالعكس - فيزوّد الوقود - فالسرعة ترجع
تزيد

\-

الميكانيزم ده موجود حتّى في ماكينات الريّ البسيطة

عشان كده ممكن الفلّاح يسيب الماكينة شغّالة - وينزل الأرض يشوف شغله -
وتفضل الماكينة شغّالة بنفس السرعة اللي الفلّاح ظابطها عليها

\-

حضرتك في البيزنس بتاعك محتا�� الميكانيزم ده !!!

\-

حضرتك محتاج لمّا ضغط الشغل يقلّ - مش إنّك تشتكي - ولكن !! ميكانيزم الحاكم
يشتغل عندك - فيقوم مزوّد شغل التسويق - فيرجع ييجي شغل تاني

\-

والعكس مهمّ بردو - وقد يكون أخطر بالمناسبة !!

\-

حضرتك محتاج لمّا الشغل يزيد - تقوم مهدّي التسويق شويّة !!!

فيه ناس بتفرح بزحمة الشغل - طيّب - وبعدين ؟!

هل إمكانيّاتك تساعدك تخلّص الشغل ده ؟!

لأ

طيّب فرحان ليه ؟!

فرحان بالفلوس اللي داخلة يعني ؟!

\-

يقول لك هزوّد ��وظّفين

حلو

هل الضغطة دي والزحمة دي دائمة ؟!

لأ

طيّب - هتزوّد موظّفين دلوقتي وتمشّيهم بعد شهر ؟!!

\-

أنا بسمّي دي إنّ صاحب المشروع بـ ( يشرق )

يدخل له ميّه كتير في زوره - فيشرق !!

\-

حضرتك لازم تكون مسيطر عل�� نفسك - وتقاوم إغراء المال اللي مش هتقدر تقدّم
إلتزاماته

\-

وفي المقابل - لمّا المبيعات تقلّ - مش تفزع وخلاص - ولكن - تزوّد التسويق
عشان تظبط المعادلة

زيّ ما بيعمل ميكانيزم الحاكم بالظبط

\-

وبالمناسبة - الظر��ف هتساعدك - لإنّ قلّة الداخل من طلبات الشغل - هيوفّر لك
وقت للتسويق

\-

بقول ده على بداية موسم الشتاء - وهو موسم هدوء في معظم الأسواق - فبفكّر��
تبتدي تجهّز شغل التسويق بتاعك

\-

\#نصيحة_من_خبير{.underline}(https://www.facebook.com/hashtag/%D9%86%D8%B5%D9%8A%D8%AD%D8%A9_%D9%85%D9%86_%D8%AE%D8%A8%D9%8A%D8%B1?__eep__=6&__cft__%5b0%5d=AZWUnYoDwNlHy1IWsNay8mj5Ls0hgau-mlik7seOOGdOGcA7lKnoqeUhoQ8gP4pTtJlS9H65C4Oc-gzDclxXNLi-W0WdvamPgSFSvx2kouDDlY0vDSQV9dZ9Hw-YAYmEUUJce7BvEXMp0o-vdAXP8eXgYOZWu_LTeM_x6nP_73HAOD33ldNQp3puItaTHX7mtzI&__tn__=*NK-R)
