---
layout: post
title:  طريقة الساندويتش في التوجيه
date:   2024-04-10T00:00:01+03:00
author: Mahmoud Marzouk
categories: 5 - إدارة الشركات
published:  true
---
\#نصيحة_من_خبير{.underline}(https://www.facebook.com/hashtag/%D9%86%D8%B5%D9%8A%D8%AD%D8%A9_%D9%85%D9%86_%D8%AE%D8%A8%D9%8A%D8%B1?__eep__=6&__cft__%5b0%5d=AZUjGKdVJT3WsPbk3StTp08NQOkCgAjb8JeQk4rAvBTG6LH6JJEUmp-KWqlQIbrF11mBI_L5q7-RPFjkxpA9PbytX2SIebBeTff-iaM5clMWdrZEI-HRXpcTzWaQQZ-Wd9GimpzT2chElYY4x45eVXWXs8CNoOa8epuyPVDRLHd_mYhwoELDQgB_xnzWqiyaol8&__tn__=*NK-R)

\-

\#طريقة_الساندوتش{.underline}(https://www.facebook.com/hashtag/%D8%B7%D8%B1%D9%8A%D9%82%D8%A9_%D8%A7%D9%84%D8%B3%D8%A7%D9%86%D8%AF%D9%88%D8%AA%D8%B4?__eep__=6&__cft__%5b0%5d=AZUjGKdVJT3WsPbk3StTp08NQOkCgAjb8JeQk4rAvBTG6LH6JJEUmp-KWqlQIbrF11mBI_L5q7-RPFjkxpA9PbytX2SIebBeTff-iaM5clMWdrZEI-HRXpcTzWaQQZ-Wd9GimpzT2chElYY4x45eVXWXs8CNoOa8epuyPVDRLHd_mYhwoELDQgB_xnzWqiyaol8&__tn__=*NK-R)

\#تحويل_النصح_لسؤال{.underline}(https://www.facebook.com/hashtag/%D8%AA%D8%AD%D9%88%D9%8A%D9%84_%D8%A7%D9%84%D9%86%D8%B5%D8%AD_%D9%84%D8%B3%D8%A4%D8%A7%D9%84?__eep__=6&__cft__%5b0%5d=AZUjGKdVJT3WsPbk3StTp08NQOkCgAjb8JeQk4rAvBTG6LH6JJEUmp-KWqlQIbrF11mBI_L5q7-RPFjkxpA9PbytX2SIebBeTff-iaM5clMWdrZEI-HRXpcTzWaQQZ-Wd9GimpzT2chElYY4x45eVXWXs8CNoOa8epuyPVDRLHd_mYhwoELDQgB_xnzWqiyaol8&__tn__=*NK-R)

\-

الطريقة المثاليّة لتوجيه نصيحة ( وخصوصا النصائح الجافّة ) لشخص ما - هي
طريقة الساندوتش

يعني - بتقول في الأوّل كل��م حلو - وفي النصّ النصيحة الجافّة - وفي الآخر
كلام حلو

\-

بالطريقة دي تقدر توصّل النصيحة الجافّة للطرف الآخر بلطف

ويتقبّلها منّك في البداية - لإنّك بدأت معاه بلطف

ويفضل فاكر لك الخير في النهاية - مش الجفاف - الإنسان بيفتكر آخر لقطة
فقط

\-

النهارده كنت رايح العاشر من رمضان لعم�� لايف مع أ عبد الله
ماجد

العربيّة سخنت

ركنت على جنب

نزلت لقيت خرط��م الرادياتير مش مضغوط - باضغط عليه بياخد ويدّي
معايا

فقلت كده يبقى ف��ه خرطوم ضرب من دورة الرادياتير

\-

لو العربيّة سخنة وخلاص - هتلاقي ال��رطوم مضغوط ومحجّر

\-

كلّمت الميكانيكيّ قلت له تيجي تشدّني ولّا أزوّد ميّه وامشي

فقال لي زوّد ميّه وامشي

\-

زوّدت ميّه ومشيت - لقيت واحد بيرشّ ميه بخرطوم قدّام المحلّ بتاعه - نزلت مليت
منّه كلّ قزايز الميّه اللي معايا

\-

تخيّل يا مؤمن ألاقي واحد يقف بعربيته - وينزل يسلّم عليّا - ويقول لي محتاج
حاجة يا باشهندس محمود - طب أوصّلك بالعربيّة - طب هات أشيل عنّك
القزايز

الشهرة عاوزة منّي إيه بسّ - هههههههههه

\-

وبعد كد�� فضل واقف ما مشيش لحدّ ما انا مشيت !!

الحمد لله

\-

كمّلت في طريق الرجوع - وبقيت كلّ 2 أو 3 كيلو أنزل افتح الرادياتير (
والعربيّة دايرة ) وأزوّ�� لتر ميّه - وامشي

\-

عشان تعمل الموضوع ده لازم تعمله والعربيّة دايرة

لو زوّدت ميّه والعربيّة مبطّله - هتنزل الميّه الساقعة تقف جنب
بعضها

هتيجي تدوّر العربيّة - فالميّه الساقعة هتدخل فجأة على المحرّك تعمل
م��كلة

\-

لكن لمّا بتزوّد ميّه والعربييّة دايره - العربيّة بتسحب الميّ�� الساقعة
بالتدريج تلفّفها حولين المحرّك - لإنّ العربيّة دايرة وطرمبة الميّه شغّالة -
فالميّه هتسخن بالتدريج بدون ما تعمل صدمة حراريّة للمح��ّك

( بسّ طبعا الموضوع ده محتاج خبرة - وإلّا الميّه السخنة هتضرب في وشّك حفظك
الله )

\-

وبعد كده ببطّل العربيّة عشان أعرف أقفل الرادياتير - ��أدوّر وامشي
تاني

\-

في إحدى هذه المرّات - واحد شافني بعربيته من بعيد - فقام جاي واقف جنبي -
وقال لي ( ما تزوّدش ميّه والعربيّة سخنة )

\-

وده مدار البوست ده

الطريقة دي في النصح غلط

الطريقة الصحيحة للنصح هي ( ط��يقة الساندوتش )

\-

التصرّف الصحيح هو

بداية لطيفة - نصيحة في المنتصف - نهاية لطيفة

\-

يعني التصرّف الصحيح من الأخّ ده كان التالي

\-

ينز�� يقول لي ( خير - ألف سلامة عليك - أقدر أساعدك في حاجة ؟
)

\-

فهقول له ( ا��له يسلّمك - لا أبدا دي حاجة بسيطة )

\-

هنا ندخل على جسم النصيحة - إنّه ��لمفروض يقول لي ( ما تزوّدش ميّه والعربيّة
سخنة )

\-

لكن !

بردو فيه ط��يقة ألطف من كده

ألا وهي ( تغليف النصيحة في صورة سؤال )

\-

يعني بدل ما يقول لي ( ما تزوّدش ميّه والعربيّة سخنة )

فممكن يقول ( هوّا إيه الأحسن - تزوّد ميّه والعربيّة سخنة - ولّا تنتظر لمّا
تبرد ؟ )

\-

تحويل النصيحة لسؤال بيحافظ على كبرياء الطرف الآخر - فبيخلّيه هوّا اللي
يقول النصيحة لنفسه - فدا بيخفّف من وقع النصيحة الجافّة على
النفس

\-

المرحلة الث��لثة من النصيحة - هي إنّك تقفل النصيحة بلطف تاني

لإنّ النصح نفسه ثقيل ��لى النفس - فلو سبت آخر علاقة بينك وبين المنصوح هي
النصيحة - هيفضل فاكر ��لجزء الجافّ من الحوار

\-

نفس الكلام ده بينتقل لتوجيه المدير للموظّف

ممكن حضرتك تقول للموظّف بتاعك ( إنتا قصّرت في نقطة كذا )

\-

لكن الأفضل إنّك تستخدم معاه طريقة السندوتش - مع تحويل النصح
لسؤال

\-

يعني تق��ل له

\-

المرحلة الأولى /

\-

إنتا عارف إنّك من الموظّفين المميّزين ��ندي - وأنا بحبّ اعطي الشغلانات
الصعبة ليك تحديدا لإنّي باثق فيك

\-

المرحلة الثانية /

بالنسبة للنقطة الفلانيّة - هل كان الافضل نعملها بالطريقة الفلانيّة ( اللي
هوّا عملها بيها ) - ولّا بطريقة كذا ( الطريقة المق��رحة منّك )

\-

دا تحويل النصح لسؤال

وممكن بالمناسبة تلاقيه بيشرح لك توضيح يقنعك إنّ طريقته أفضل
!

\-

المرحلة الثالثة /

\-

تقول له أنا ع��رف إنّك هتعمل الشغلانة دي على أفضل وجه إن شاء
الله

ولو قابلتك أيّ مش��كل عرّفني وأنا هحاول أسهّل لك الأمور

\-

وبالتوفيق للجميع لكلّ خير
