---
layout: post
title:  لا تأخذ قرارا بناءا على ظرف مؤقّت
date:   2024-04-10T00:00:01+03:00
author: Mahmoud Marzouk
categories: 5 - إدارة الشركات
published:  true
---
من القرارات الخاطئة - القرار اللي هتاخده بناءا على ظرف مؤقّت

\-

مثال

تسأل حدّ - عاوز أعمل مصنع أعلاف

يقول لك يا عمّ أعلاف إيه - دي مزارع الدواجن بتعدم الكتاكيت

\-

أيوه

معاه حقّ

وده حصل فعلا

لكن مش معاه حقّ في نصيحته

\-

حضرتك اعمل مصنع أعلاف عادي - وفي عزّ الأزمة عادي - لإن�� دي أزمة (
مؤقّتة )

\-

لو حصل في ظرف مؤقّت إنّ فيه مشكلة أو حتّى كارثة في قطاع - ما ينفعش ناخد
الظرف المؤقّت دا في صفّ أو ضدّ قرار طويل المدى زيّ عمل مصنع

لكن لو الظرف دا دائم - ودا ما يبقاش ظرف بقى ساعتها - فدا اللي نقدر نبني
عليه

\-

يعني لو اتمنع مثلا استخدام التكتك - فدا ما اسموش ��رف ساعتها

وساعتها لو مستثمر عاوز يعمل مصنع قطع غيار تكاتك - فوقتها فعلا
هامنعه

\-

عشان كده بقول إنّ اللي يعمل دراسة جدوى لمشروع - ما ينفعش يكون غير متفرّغ
لهذا المجال

عشان - من خلال تفرّغه للمجال دا - بيقدر ي��يّز يا ترى الموقف دا أو القرار
اللي طلع دا هوّا حاجة مؤقّتة - ولّا حاجة مكمّلة معانا

\-

يعني مثلا

أزمة الاستيراد الأخيرة - أوّل ما طلعت قل�� قدّامها من 3 ل 6 شهور
وتتحلّ

مش عشان أنا باعرف الغيب يعني - ولكن عشان ��مّا 3 أو 6 شهور والتجّار اللي
مخزّنة حاجة في المخازن هتخلص - فهتبقى كار��ة فعلا - والدولة ما تقدرش
تستحملها - فلازم تفتح الاستيراد غصب عنّها

وقد كان

أي نعم توقّعي كان من 3 ل 6 شهور - والأزمة استمرّت حوالي 8 شهور - لكن ما
رحناش بعيد

\-

دلوقتي الناس بتقول إنّ قرار فتح الاستيراد الأخير مش عمليّ - دا حبر على
ورق - ومش بيتنفّذ

وأنا بقول إنّه طبيعيّ ما يتفتح�� بالشكل الكامل - لإنّ اللي كان بيدخّل
كونتينر في الشهر - دلوقتي طالب 6 كونتينرات - خايف ليحصل حاجة في
المستقبل

فطبيعيّ نكعبل له الدنيا شويّة - مش هتاخد ال 6 كونتينرات حضرتك

شويّة رخامة كده لحدّ ما نخلّيه يجيب كونتينر - في التاني - في التالت -
وهكذا - وترجع الدنيا تمشي

فمنعنا ليه مش معناه منع الاستيراد - ولكن هو ( تنظيم )

\-

لو اللي بيعمل دراسة الجدوى لمصنع من خارج القطاع الصناعيّ - هيشوف الخبر
بتاع وقف الاستيراد - يقول لك خلاص خربت

يشوف خبر فتح الاستيراد - يقول خلاص عمرت

يعرف إنّ فتح الاس��يراد مش بيتحقّق بشكل كامل - يرجع يقول خربت

\-

وهيّا لا خربت ولا عمرت

حضرتك ما ينفعش تبني قرار بناءا على
\#ظرف_مؤقّت{.underline}(https://www.facebook.com/hashtag/%D8%B8%D8%B1%D9%81_%D9%85%D8%A4%D9%82%D9%91%D8%AA?__eep__=6&__cft__%5b0%5d=AZU-mxPCHYviGVGVRcIN7BGjLn_jkLYyq5ENStS7kSM3H3MezOZ1apSQmwGuj7xR4QQxgTGIg52d5uUBRdXGketRCZ_gKOAz5SwAjdouc-r97UtlrMmoYArZZe8NUh80J5a8aynosReE2dOScRdqETnWlDsSTqcPeQm66YUwGHZ387LJaNremXtUqmxA2Libwmc&__tn__=*NK-R)
