---
layout: post
title:  نصائح للبيزنس
date:   2024-04-10T00:00:01+03:00
author: Mahmoud Marzouk
categories: 2 - نصيحة من خبير
published:  true
---
السلام عليكم

مع إنّ الكلام اللي هقوله عن البيزنس ده منطقيّ وبسيط

والمفروض أيّ حد فاتح عربيّة فول في الشارع يكون عارفه

أو ع الأقلّ عارف م��ظمه - ما عدا مواضيع التمويل والبنوك

لكن خلّيني أقوله من باب إبراء الذمّة وإقامة الحجّة

\-

أوّلا

حضرتك ما ينفعش تبدأ مشروع بدون رأس مال

وما ينفعش تعمل \" مصنع \" من غير رأس مال \" كبير \"

\-

ما حدّش هيقول لك تع��لي بطولك

وإحنا هنعطيك فلوس تستثمرها وتكسب منها

وتبعزق بعزقة وتشبر�� شبرقة

وابقي افتكرنا بأيّ حاجة من كرم أخلاقك يعني

\-

ثانيا

ما ينفعش تعمل مشروع إنتا مش فاهم فيه من الناحية الفنيّة

ولو القليل

مش لاز�� تكون محترف فيه فنيّا

لكن بردو ما ينفعش تكون ما تعرفش فيه حاجة خالص

\-

ثالثا

لو إنتا مش أبّ ناجح ومش زوج ناجح

فبلاش تعمل مشروع

يعني

��و مش عارف تدير واحدة ستّ فقط

أو أربعة مثلا - عقبا لي يا ربّ

\-

ومش عارف تسيطر علي شويّة عيال في ابتدائيّ وإعداديّ

والمفروض إنّهم بيحترمو�� وبيحبّوك وبيخافوا منّك

\-

ومش عارف تدبّر مصاريف البيت

وآخر الشهر يكون متوفّر معاك فائض

\-

فبلاش تعمل مشروع

وتجيب عشرين تلاتين عامل

لا تربطك بهم أي صلة غير المرتّب آخر الشهر

وبعدين ما تعرفش تسيطر عليهم ولا تديرهم

وتخرّف في الميزانيّة

فتلاقي نفسك في الآخر مديون

وبعدين تفشل وتقعد تشتم في العمّال

العمّال دول إنتا مش من بقيّة أهلهم

\-

رابعا

ما تصنّعش حاجة قبل ما تتاجر فيها وتعرف تبيعها

ما تصنّعش حاجة قبل ما تتاجر فيها وتعرف تبيعها

ما تصنّعش حاجة قبل ما تتاجر فيها وتعرف تبيعها

\-

خامسا

ما حدّش بيموّل أفكار

وما حدّش بيموّل مشروع فاشل ��شان ينجّحه

الناس بتموّل

((((( مشاريع ناجحة صغيّرة عاوزه تكبر )))))

وب��كون هدفها إنّها ((((( تقاسمك في الربح )))))

الربح فقط مش المجهود

\-

الم��وّلين ما بيكونش هدفهم إنّهم يساعدوك ولا يشجّعوك

دول وراهم أكوام لحم عايزين يصرفوا عليهم

وعربيّات مرسيدس وفيلل في الساحل

دي ناس غلابة ي�� عيني ووراهم مصاريف

فمش هيشيلوا اللقمة من بقّهم ويعطوها لك

\-

سادسا

البنك مش هيعطيك أكتر من اللي معاك

يعني

لو معاك مليون هيعطيك مليون - مش أكتر

لأنّه بيفكّر في حاجة واحدة

ألا وهي استرداد فلوسه بأرباحها في حوالي 5 سنين

\-

فلو إنتا معاك مليون والبنك عطاك 4 مليون عليهم

يعني بفوايدهم يبقوا 5 مليون

فده معناه إنّك لازم ترجّع للبنك مليون في ال��نة

فهل إنتا تقدر تكسب مليون جنيه صافي

من مشروع راس ماله 5 مليون فقط ��!

\-

وبفرض إنّك قدرت

فده معناه إنّك مش هتاخد لنفسك أيّ حاجة

وطبعا ده مش معقول

\-

فالبنك بالكتير لو معاك مليون هيعطيك مليون

بحيث تقدر ترجّع له أقساطه

ويتبقّي لك ربح

وبردو البنك هدفه يستفيد منّك

فقط

مش هدفه يساعدك ولا يشوفك عريس قدّ الدنيا

\-

سابعا

لو مشروعك فاشل فغالبا إنتا السبب

ممكن ناس تعترض علي كلمة \" غالبا \" دي

فعلا عندكم حقّ

خلّينا نعدّل الجملة دي ونقول

لو مشروعك فاشل فـ \"\"\" أكيد \"\"\" إنتا السبب

أكيد

أكيد اكيد

أكيد أكيد أكيد

\-

أكيد إنتا السبب ل 100 سبب ممكن أكلّمك عنهم

لكن باختصار وبسذاجة ممكن أقول لك

فيه مشروع نسخة من مشر��عك بالظبط وناجح

ليه ؟!

يعني اشمعني ابن خالتك نجح وإنتا سقطت

لو راجل ردّ

أيوه - عشان إنتا كنت بتتعولق طول السنة - بسّ كده

\-

إيه الفرق ا��وحيد بين المشروع التاني ومشروعك

الفرق الوحيد هوّا في \" المدير \"

\-

المدير بيتحمّل لوحده 90 % من نجاح أو فشل المشروع

\-

وبالمناسبة

المد��ر بيتحمّل لوحده 100 % من خساير المشروع

\-

وبالمناسبة بردو

المدير بيكسب لوحده مش أقلّ من 75 % من أرباح المشروع

أو بصيغة أخري

المدير بيكسب لوحده 100 % من \" صافي \" أرباح المشروع

\-

وبالنسبة للظروف

فحضرتك دورك ه��ّا إنّك تتعامل مع الظروف

مش دورك إنّ الظروف تتعدل وإنتا تنجح فيها

\-

العامل في مصنعك دوره إنّه يشتغل ع المكنة

السوّاق بيسوق العربيّة

��لفرّاش بيعمل شاي وقهوة

وحضرتك بتتعامل مع الظروف

\-

دي شغلة حضرتك لو كنت مش واخد بالك يعني

\-

المفروض إنّك بتقوم من النوم الصبح تتشيّك وتتأنتك

وتروح مشروعك عشان تتعامل مع الظروف

فلو ما عرفتش تتعامل مع الظروف

فده معناه إنّك فاشل - بسّ - ببساطة - وبدون فلسفة

\-

ومش معناه إن�� الظروف هيّا السبب

الظروف دورها إنّها تكون موجودة علي فكرة

هيّا شغ��تها في الحياة كده

وإنتا شغلتك إنّك تتعامل معاها

فلو مش عارف تتعامل مع الظروف

أمّال معتبر نفسك مستثمر بأمارة إيه يعني ؟!

\-

سابعا

الب��زنس هوّا \" القمار الحلال \"

لو ما عندكش روح المقامرة يبقي عمرك ما هتنجح

وسيبك من الكلام المزوّق

بتاع المخاطرة قال إيه \"\" المحسوبة \"\"

يا محني

إيه المرقعة دي

ما تنشف ياد كده وتخلّيك بيزنس مان

واخد بالك من كلمة \" مان \" دي

\-

الكلام بتاع المخاطرة اللا مؤاخذة \" محسوبة \" ده

د�� بتاع العيال التوتو

ده تقولوه لبعض

إنتا وصوفي وصابرينا ولورين وحبيبة أخت زينة

وإنتوا قاعدين في الفود كورت بتاع الجامعة الأمريكيّة

بت��ربوا كافيه لاتيه فرابيه سكيتّو بالسليحليه

إيه

أنتش يا بيه

\-

لا ��ا باشا

سيبك من الكلام بتاع العيال الصايصة ده

لازم تيجي عند لحظة فارقة

وتاخد مخاطرة غير محسوبة

ويا صابت يا عشرة عور

\-

كلمة \" استثمار \" نفسها

معناها إنّك بتحطّ بذرة وتنتظر الثمرة

فلازم تضحّي بالبذرة ا��أوّل

بتضحّي بالبذرة وإنتا مش شايف الثمرة

ومش ضامنها

بترمي الشبك ��إنتا مش شايف السمك

أي نعم لازم تكون فاهم في الفلاحة لو هتزرع

وفي ال��يد لو هتصطاد

لكن بدون فكرة \" المقامرة \" مش هتتحرّك من مكانك

\-

وكما قال الشاعر

أبويا قال لي ارمي الشبكبك

أمّي قالت لي للبحر ياكلك

السنجربنجنو

أموت ف السمكمك

أكل الكابوريا لا يعلي عليه

\-

فحضرتك اسم�� كلام أبوك - وما تسمعش كلام أمّك

واسمع كلام مرااااات خااااالك

\-

ويفوز باللذّات كلّ مغامر

ويموت بالحسرات كلّ جبان

\-

لو كنت حضرتك

من النوع اللي بيحسب حساب كلّ جنيه قبل ما يستثمره

فربّنا يوفّقك بعيد عنّي

ده أنا لو اشتغلت معاك هتجيب لي خبلان في دماغي

\-

في البيزنس

عشر ��صافير علي الشجرة خير من عصفور في اليد

\-

تخيّل واحد قدّامه إنّه يرمي مثلا ألف جنيه

في تجربة غير مؤكّدة

التجربة دي لو فشلت هيبقي خسر الألف جنيه فقط

ولو نجحت هيكسب من وراها ملايين

\-

فقعد مع نفسه كده

وفكّر

وفكّر تاني

وفكّر تالت

\-

وبعدين قام عمل كبّاية شاي

ورجع فكّر رابع

وفكّر سابع

\-

وبعدين وصل لنتيجة مفادها إنّه يحافظ علي الألف جن��ه

لأنّ الملايين اللي ممكن تيجي من وراه دي مش مضمونة

تخيّل بقي إنّ ا��شخص ده عاوزني اشتغل معاه

ههههههههههههههههه

\-

يا باشا لمّا تفشل إ�� شاء الله وتحبّ تبيع مصنعك

ابقي كلّمني

ده الشكل الوحيد من التعاون اللي ممكن نتعاون فيه

غير كده حضرتك ربّنا يوفّقك مع حدّ تاني

\-

ثامنا

ضيّع نصّ وقتك ع التسويق

وضيّع ربع مكسبك ع الإعلانات

وطبعا اعرف الفرق بين التسويق والإعلان

\-

الأمريكان بيقولوا اصرف ع السلعة دولار

واعمل لها إعلانات ب 100 دولار

وبيعها بألف دولار

\-

تاسعا

صاحبي وصا��بك ع القهوة

والصاحب اللي يضرّ هوّا العدوّ اللدود

وشجرة العشم طرحت ��وازيق

واللي يصعب عليك يخسّرك

والشكك ممنوع والزعل مرفوع

\-

عاشرا وأخيرا

البيزنس ليس كأمّك

أمّك التي تصرخ عليها طيلة النهار

ثمّ تترجّاك قبل النوم ان تأكل شيئا لألّا تنام جائعا

البيزنس لو ما كانتش عينك في وسط راسك

هيضربك بالجزمة إنتا وأمّك
