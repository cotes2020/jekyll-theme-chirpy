---
layout: post
title:  حساب تكلفة شغل المهندسين البرايفت
date:   2024-04-10T00:00:01+03:00
author: Mahmoud Marzouk
categories: 5 - إدارة الشركات
published:  true
---
فيه سؤال بيتسأل كتير\
ألا وهو\
أنا معروض عليا شغل برايفت\
أحسب التكلفة ازاي\
-\
يعني مثلا حد طالب منك تعمل اسطمبة\
احسب تكلفتها ازاي\
-\
شوف ح��رتك\
فيه طريقتين\
-\
بالساعة\
وبالمشروع\
-\
الحساب بالساعة يعني تشوف المهمة دي هتاخد كام ساعة\
وتضرب الرقم في سعر الساعة\
والساعة بخمسة جنيه والحسابة بتحسب\
-\
ودي بتكون افضل ليك في البداية\
ليه\
لانك لو قلت علي التكلفة الاجمالية للمشروع\
ممكن تكتشف ان المشروع اللي انتا متوقع هيخلص في يوم\
هتلاقيه محتاج اسبوع مثلا\
وده لان خبرتك لسه قليلة\
ومش عارف الخوازيق اللي هتقابلك في الشغل\
-\
فانتا كنت قايل المشروع مثلا ب 500 جنيه\
علي اساس انك متوقع تشتغل فيه يوم\
يوم يعني اربع خمس ساعات مش 24 ساعة\
ت��تشف في الاخر انك اشتغلت الاسبوع كله ب 500 جنيه\
-\
فالافضل ليك في المرحل�� دي\
انك تقول للعميل انا هاشتغل واحسب عدد الساعات\
والساعة بكذا وهقول لك علي التكلفة بعد ما اخلص شغل\
-\
طيب\
يعني ايه ساعة\
ساعة يعني ساعة شغل مش ساعة محاولات\
يعني لما تقول انا اشتغلت الاسطمبة دي في خمس ساعات\
يبقي تقصد انك قعدت خمس ساعات تنتج\
مش تجرب وتحاول وتفشل وتجرب تاني وتفش�� لحد ما تنجح\
وبعدين تقول انا استهلكت 100 ساعة\
-\
لا\
المطلوب انك تحسب المشروع ده هياخد اد ايه وقت صافي\
لكن طبعا فيه تسامح في المحاولات البسي��ة\
يعني عادي انك تجرب مرة وتغلط فتجرب مرة تانية وتنجح\
عادي ده كله وقت محسوب\
وممكن للامانة تبقي مثلا اشتغلت 6 ساعات تقوم حاسبهم 5 فقط\
كإنّ ف��ه ساعة وقت ضايع\
-\
طيب\
تكلفة الساعة كام\
مبدئيا انا باكتب البوست ده في اغسطس 2017\
عشان لو قراته بعد خمس سنين مثلا هيبقي فيه كلام تاني\
-\
لو ح��رتك مبتدئ ممكن تقول الساعة ب 50 جنيه مثلا\
وتفضل تزود لحد ما توصل ل 200 جنيه مثلا\
بعدها ابقي اتكلم بالمشروع مش بالساعة\
-\
في الاول ما تفكرش في ��لفلوس قد ما تفكر في الانتشار\
-\
المشكلة بتحصل فين\
لما تبقي محترف جدا\
هتلاحظ ان ممكن نفس المشروع\
اللي كنت بتعمله زمان في 5 ساعات\
تكلفة الساعة 50 جنيه\
يعني المشروع ب 250 جنيه\
هتكتشف انك عملته في ساعة واحدة ب 200 جنيه\
-\
وهنا لازم تبتدي تتكلم بالمشروع\
يعني تقول\
انا عملية زي دي ما ا��دش فيها اقل من عشين جنيه\
-\
ولو حسبت تكلفة المشروع وقسمتها علي الساعة\
هتلاحظ انها لازم تطلع اكتر من اخر سعر ساعة اشتغلت بيه\
-\
يعني ممكن بع�� كده تبص لاسطمبة بمجرد النظر\
تقول دي هاعملها ب 500 جنيه\
وتكتشف انك خلصتها في ساعة واحدة مثلا\
ده عادي\
-\
انا اول ما اشتغلت كنت شغال الساعة ب 50 جنيه\
وحد جابلي منتج رسمته في ساعة\
المشكلة اني عشان اروح اجيب المنتج ده من العميل\
وعشان ارجع ارجعهوله تاني\
كنت صرفت مواصلات حوالي 20 جنيه\
الكلام ده من حوالي 3 سنين\
فموضوع الساعة ده بعد فترة بيتغير\
وبتنتقل لطريقة لحساب بالمشروع\
-\
ولو لقيت العميل مصدوم من سعر الساعة\
سيبك منه\
ولو رفض لا تبدي اي رد فعل\
قول له خلاص ربنا يوفق حضرتك مع مهندس تاني\
-\
وبالمناسبة العملاء بيبقوا عارفين ان هيا دي الاسعار\
بس لازم يعمل انه مصدوم في مشاعره\
ومتاثر عاطفيا بكلامك الجارح\
وما كانش متوقع ان الكلا�� ده ييجي منك انتا بالذات\
-\
اصل ما حدش بينجرح قوي\
الا لما يحب قوي\
-\
والاهتمام ما بيتطلبش\
انتا لو مهتم كنت عرفت لوحدك\
-\
فما تتاثرش بالكلا�� ده\
دي مجرد محاولة منه انك تنزل التكلفة\
وده اسلوب تجاري واضح ومنتشر\
-\
تحس انه عاوز ييجي من ورا ضهرك\
وانتا باصص في المراية\
ويحط ايده علي ��تفك\
ويقول لك\
ولاد المغازية ما يعملوش في بعض كده\
-\
تقوم تتلفت له وتقول له لاء لاء لاء\
مع صدي صوت\
شغل جو ليالي الحلمية ده\
-\
الاكتر من كده هوا لو حد كلمك من برا مصر\
حضرتك كلمه بالدولار\
لو شغال هنا الساعة مثلا ب 50 جنيه\
كلمه برا علي ان الساعة ب 30 دولار\
لو قال لك بس دول يعملوا بالمصري 600 جنيه في الساعة\
قول له ايوه\
-\
هيقول لك يعني ايه ايوه\
قول له يعني ايوه انا واخد بالي انهم يعملوا 600 جنيه مصري في
الساعة\
لو مش عاجبه هي��لم اي حد تاني هيديه سعر اكتر من ال 30 دولار\
-\
فيه خبراء في امريكا واوروبا والهند سعر الساعة بتاعهم 60
دولار\
وفيه ناس في الدول المعدومة بيشتغ��وا ب 5 دولار\
-\
بس بالمناسبة\
انتا لما تشتغل الساعة ب 30 دولار وانتا في ��صر\
تبقي احسن من اللي بيشتغل ب 60 دولار في امريكا\
لان ال 30 دولار او ال 600 جنيه في مصر\
يشتروا اكتر من اللي يشتريه 60 دولار في امريكا\
-\
يعني فكر�� ارتفاع سعر الدولار اللي هيا ازمة ليك كمصري\
تقدر تحولها لنقطة قوة رهيبة\
لو عملت شغل فري لانس برا مصر وانتا عايش في مصر
