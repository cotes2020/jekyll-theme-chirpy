---
layout: post
title:  الحياة الغنيّة
date:   2024-04-10T00:00:01+03:00
author: Mahmoud Marzouk
categories: 1 - مفاهيم مهمّة في البيزنس
published:  true
---
ممكن تكون حضرت متخيّل إنّ المتعة اللي بيعيشها اللي بيعمل بيزنس هي إنّه
بيكسب فلوس كتير

دا مش حقيقيّ

\-

في معظم رحلة رجل الأعمال بيكون مضغوط ماليّا

مش معنى إنّه معاه فلوس إنّه مش مضغوط ماليّا - دول أمرين
مخت��فين

\-

ممكن جدّا يكون معاك 10 مليون - لكن عليك التزامات آخر الشهر ب 12 مليون -
فانتا مضغوط ماليّا

إنتا متخيّل إنّك لو معاك 10 مليون - طب وانا ل��ه اخلّي نفسي عليّا التزامات ب
12 - ما انا اقفل الدكّانة واقعد اصرف في ال 10 مليون طول عمري

\-

هههههههههههه

دا خيال

وقتها هتلاقي نفسك شايف ��فسك ( خايب ) بالنسبة للي معاه 100 مليون -
فهتبقى بتحارب عشان تخلّي ال 10 يبقوا 100

فهتدخل في التزامات

الحياة عنكبوت - والفلوس عنكبوت - لا يفلت منّه إلّا من كان المال في يده
وليس في قلبه

\-

فين السؤال بقى

إنتا فتح�� البوست وتوّهتنا معاك

إيه هيّا المتعة الحقيقيّة اللي بيعيشها رجل ال��عمال ؟

\-

المتعة الحقيقيّة اللي بيعيشها رجل الأعمال هي (
\#الحياة_ال��نيّة{.underline}(https://www.facebook.com/hashtag/%D8%A7%D9%84%D8%AD%D9%8A%D8%A7%D8%A9_%D8%A7%D9%84%D8%BA%D9%86%D9%8A%D9%91%D8%A9?__eep__=6&__cft__%5b0%5d=AZWf9uJieZXByoab6dv7ZOhWErsQLtvPOedtwsmeL0JIs6tRjP1tdBUcm6wOodFeYEUK_DE7-b0oS39EnEFZpTrL0SVqFPO9piipHYEJeiQuScbROzS1wk54aAV8jXNzVW3755ajbiK_Q2-dbEjlVgmFLIrZ05MyZQUJiclxpcI88WKQVEV6P38QA4RjiEjph0I&__tn__=*NK-R)
)

مش ب��ول ( الغنى ) - ولكن بقول ( الحياة الغنيّة )

\-

حياته نفسها بتبقى غنيّة

بتبقى غنيّة بالسفر

بالمواقف

بالمفاجآت

\-

بالتفكير والمشاكل وال��رحة بحلّ المشاكل

بالمناهدة

أحيانا بالحرب

\-

بالخسائر - والطلوع من المعارك بأقلّ الهزائم - وإعادة تكوين الجيش من
جديد

بالمقالب - بمتعة اكتشاف المقالب - أو متعة إنّك تلبس المقلب حتّى - وتقعد
تضحك - والناس ال��ي حواليك مش فاهمين بتضحك ليه

دي متعة همّا مش فاهمينها - ولا هيفهموها - لإنّهم ما عاشوهاش

\-

\#التلطيش_ده_متعة{.underline}(https://www.facebook.com/hashtag/%D8%A7%D9%84%D8%AA%D9%84%D8%B7%D9%8A%D8%B4_%D8%AF%D9%87_%D9%85%D8%AA%D8%B9%D8%A9?__eep__=6&__cft__%5b0%5d=AZWf9uJieZXByoab6dv7ZOhWErsQLtvPOedtwsmeL0JIs6tRjP1tdBUcm6wOodFeYEUK_DE7-b0oS39EnEFZpTrL0SVqFPO9piipHYEJeiQuScbROzS1wk54aAV8jXNzVW3755ajbiK_Q2-dbEjlVgmFLIrZ05MyZQUJiclxpcI88WKQVEV6P38QA4RjiEjph0I&__tn__=*NK-R)

\-

متعة إنّك تبقى باصص للناس بعين - وحدّ ��نبك قاعد باصص لهم بردو - بسّ انتا
شايف في الناس حاجات اللي جنبك مش شايفينها

عرفته - قدّ ما عرفته - وما عرفتوش

\-

إنتا بقى بتبقى عرفته

\-

هوّا ليه حدّ بيلعب شطرنج ويقعد يعصر دماغه بالتفكير- إنتا متخيّل إنّه بي��ألّم
من صعوبة التفكير - وعليك بإيه يا عمّ - دانتا لو بتجري على أكل عيشك مش
هتعمل كده

بالعكس - دا مستمتع

\-

ليه ناس بتروح الدريم بارك وتركب ��لحلزونة يا امّا الحلزونة ويقعدوا يصرّخوا
؟!

إنتا متخيّل إنّهم بيصرّخوا من الألم - الألم دا متعة - متعة التجربة - متعة
الدخول في الخطر والخر��ج منّه

دي المتعة اللي بيعيشها رجل الأعمال -
\#متعة_الحلزونة_يامّا_الحلزونة{.underline}(https://www.facebook.com/hashtag/%D9%85%D8%AA%D8%B9%D8%A9_%D8%A7%D9%84%D8%AD%D9%84%D8%B2%D9%88%D9%86%D8%A9_%D9%8A%D8%A7%D9%85%D9%91%D8%A7_%D8%A7%D9%84%D8%AD%D9%84%D8%B2%D9%88%D9%86%D8%A9?__eep__=6&__cft__%5b0%5d=AZWf9uJieZXByoab6dv7ZOhWErsQLtvPOedtwsmeL0JIs6tRjP1tdBUcm6wOodFeYEUK_DE7-b0oS39EnEFZpTrL0SVqFPO9piipHYEJeiQuScbROzS1wk54aAV8jXNzVW3755ajbiK_Q2-dbEjlVgmFLIrZ05MyZQUJiclxpcI88WKQVEV6P38QA4RjiEjph0I&__tn__=*NK-R)

\-

في المقابل - بتوصل 60 سنة - وصديقك بيوصل 60 سنة - بيكون هوا عاش حياة
مملّة ومتكلّسة - تقعد تتكلّم معاه - تحس��ه عنده 6 سنين

\-

تيجي بنته تتجوّز مثلا - تحصل لها مشكلة مع جوزها - تلاقيه هوّا شايف نهاية
نفق الحياة المظلم

لكن انتا لو بنتك اتخانقت مع جوز��ا - عادي - هتتعامل بمنتهى البرود - وكلّ
البدائل بالنسبة لك هتكون متاحة - وممكنة - وشايف الخطوة اللي
بعدها - ومستعدّ لها - ولتحمّل ألمها

\-

آخر مرّة كنت متخانق مع المدام - رحت عندهم البيت - جابوا لي شاي - قعدنا
نتخانق انا والمدام - واشرب شاي !!

بعد ما الخناقة خلصت الحمد لله - قالت لي تعا��ى لي بقى - بقى انا ابقى
قاعدة اتشال واتعزق - وانتا بتتشال وتتعزق قصادي - وتشرب شاي
؟!!

الصراحة الشاي كان تحفة

\-

الحقيقة إنّها في الموقف ده قي عزّ ما اللي يشوفنا يقول هيموّتوا بعض - بينما
انا كان بالنسبة لي عادي - متعوّد على الخناق والشدّ والجذب

شايف نهاية الخناقة إنّها هتيجي على ما فيش - وهنتصالح بأكلة كباب وكفتة -
وهنرجع عادي زيّ الأوّل واحسن

لكن هيّا شايفة نهاية الحياة في اللحظة دي

\-

دي المتعة - والفايدة - اللي ب��طلع بيها اللي تحوّل من الوظيفة
للبيزنس

لكن الفلوس !! صدّقني - اختبار ��بن آدم في الحياة جزء كبير منّه إنّه يفضل
طول الوقت على حافّة الاحتياج للفلوس - اليوم بيومه - حرفيّا - حتّى في
الملايين - اليوم بيومه

\-

لو بقى معاك ملايين - مش هترتاح - فما تفكّرش في الملايين - فكّر
في
\#اليوم_بيومه{.underline}(https://www.facebook.com/hashtag/%D8%A7%D9%84%D9%8A%D9%88%D9%85_%D8%A8%D9%8A%D9%88%D9%85%D9%87?__eep__=6&__cft__%5b0%5d=AZWf9uJieZXByoab6dv7ZOhWErsQLtvPOedtwsmeL0JIs6tRjP1tdBUcm6wOodFeYEUK_DE7-b0oS39EnEFZpTrL0SVqFPO9piipHYEJeiQuScbROzS1wk54aAV8jXNzVW3755ajbiK_Q2-dbEjlVgmFLIrZ05MyZQUJiclxpcI88WKQVEV6P38QA4RjiEjph0I&__tn__=*NK-R)

\-

عشان كده شلت من قاموسي من زمان مصطلح ( الحرّيّة الماليّة )

مش هنوصل في يوم من الأيّام ل��نّنا نبقى معانا فلوس تخلّينا مش شايلين همّ
المستقبل - لأنّ ده يتنافى مع سنّة الله سبحانه وتعالى في الكون بوضع عباده
في اختبار دائم ضدّ الحياة والاحتياجات والفلوس

هل فيه حاجة اسمها الحرّيّة الصحّيّة مثلا - إنّ�� توصل لإنّك تبقى مطمئنّ إنّك مش
هتمرض بكره ؟!

إنتا عبد - ما تنساش ده - ��نتا في اختبار - ما تنساش ده

الفلوس دي اختبار ليك - وطبيعة الاختبار إنّه يشدّ ويرخي عشان
يمحّصك

\-

خذ من الدنيا ما يكفيك - وأرح قلبك

إمشِ الهوينا - حنانيك - مشي الرجال غندرة

\-

يا ما كان ع الدنيا فتوّات - قبلنا - يقولم إحنا أحسن ناس

صبحم رمايم ياخويا - ودهوسم عليهم الناس

\-

خذ القناعة في الدنيا وارض بها - واجعل نصيبك منها راحة البدن

وانظر لمن ملك الدنيا بأجمعها - هل راح منها بغير القطن
والكفن

\-

دع الأيّام تفعل ما تشاء - وطب نفسا إذا حكم القضاء

ورزقك ليس ينقصه التأنّي - وليس يزيد في الرزق العناء

ولا حزن يدوم ولا سرور - ولا بؤس عليك ولا رخاء

إذا ما كنت ��ا قلب قنوع - فأنت ومالك الدنيا سواء

\-

إستمتع بمقالب الحياة والبيزنس

استمتع بحربها

بالأدرينالين

\-

\#المتعة_في_الرحلة{.underline}(https://www.facebook.com/hashtag/%D8%A7%D9%84%D9%85%D8%AA%D8%B9%D8%A9_%D9%81%D9%8A_%D8%A7%D9%84%D8%B1%D8%AD%D9%84%D8%A9?__eep__=6&__cft__%5b0%5d=AZWf9uJieZXByoab6dv7ZOhWErsQLtvPOedtwsmeL0JIs6tRjP1tdBUcm6wOodFeYEUK_DE7-b0oS39EnEFZpTrL0SVqFPO9piipHYEJeiQuScbROzS1wk54aAV8jXNzVW3755ajbiK_Q2-dbEjlVgmFLIrZ05MyZQUJiclxpcI88WKQVEV6P38QA4RjiEjph0I&__tn__=*NK-R)
