---
layout: post
title:  الفاصل بين الاقتناع والتنفيذ
date:   2024-04-10T00:00:01+03:00
author: Mahmoud Marzouk
categories: 3 - علم نفس البيزنس
published:  true
---
سنة 2004 بدأت ممارسة الكاراتيه

سنة 2007 انتقلت لاستاد المنصورة مع مدرّب ��ديد - الكابتن يوسف إبراهيم
حفظه الله

وهو من مؤسّسي رياضة الكاراتيه في مصر في السبعينات - ومن خبرائها
المعدودين

\-

بدأ يدرّبني على أسلوب ��ختلف تماما في الآداء

وبدأت اكتشف أخطاء في أسلوبي القديم

\-

فبقت الأخطاء أنا عارفها - وباتدرّب على الطريقة الجديدة

وبقيت بأدّي بالطريقة الجديدة خلاص خلال سنة مثلا

\-

دخلت بطولة - لقيت نفسي بالعب بالأسلوب ��لقديم - اللي أنا سايبه بقالي
سنة !!

\-

عدّت سنة تانية - اتدرّبت فيها أ��تر على الطريقة الصحيحة

دخلت بطولة - لقيت نفسي بالعب بالأسلوب القديم !!!

\-

وهنا الكابتن يوسف وضّح لي إنّ دا العادي

الجسم بيكون مختزن آداء الحركات بالطريقة القديمة في العقل
الباطن

\-

في وقت الرخاء - في التم��ين - العقل الواعي هوّا الل بيشتغل - وبتلاقي نفسك
شغّال بالطريقة الجديدة

في البطولة - تحت الضغط - عقلك الباطن بيقول لعقلك الواعي بعد إذنك كده يا
عقل يا واعي - اركن لي على جنب شويّة - ويدخل يشتغل هوّا

فيطلّع الآدا�� القديم المختزن في العقل الباطن من سنين

\-

المشكلة دي حاصلة في كلّ ح��جة بقى

المدام اللي بقالها سنين شايفاني رايح فين يا محمود رايح
المصا��ع

جايّ منين يا محمود جايّ من المصانع

وكلّ يوم ارجع احكي لها عن اللي شفته النهارده في المصنع
الفلانيّ

بتقول لي النهارده ( أصل مصر ما فيها�� صناعة ) !!!

\-

ده سببه إيه ؟!

\-

سببه هو اختزان الفكرة دي في العقل ال��اطن

\-

المدام طول عمرها بتسمع الكلمة دي في كلّ مكان

فترسّخت الكلمة دي في عقلها الباطن من صغرها

فمهما تقعد تغذّي العقل الواعي بأفكار جديدة - بردو العقل الباطن بيغلب في
الآخر

\-

خلّيني أقول مثال تالت وننقل للفائدة من البوست

د إيهاب مسلّم حفظه الله

في لقائي معاه في بودكاست ��يادة الشركات

وبعد ما خلّصنا البثّ

قعدنا دردشنا شويّة

فقلت له

حضرتك عليك مسؤوليّة كبيرة في نشر ثقافة احترام العملاء في مصر

لكن !!

في�� مشكلة كبيرة هنا !!!

\-

المشكلة هي - إنّ حضرتك مهما اجتهدت مع الناس - اللي هتقدر تعمله هو تغيير
القناعة في العقل الواعي

لكن وقت ما البائع ده هتحصل له مشكلة مع العميل - غصب عنّه هيتمّ تعطيل مود
العقل الواعي - وهيد��ل العقل الباطن يقود

فهتطلع لك كلّ تصرّفات الباكابورت تاني

\-

نروح للفائدة بقى !!

الفائدة هي

\-

\#نصيحة_من_خبير{.underline}(https://www.facebook.com/hashtag/%D9%86%D8%B5%D9%8A%D8%AD%D8%A9_%D9%85%D9%86_%D8%AE%D8%A8%D9%8A%D8%B1?__eep__=6&__cft__%5b0%5d=AZXB6YbgLO6h8HQwY7RM6zQGaV8sJG_nI9g6TS78_pF84PrSXzO69bi2U701wFdxF-85E7cR6GcJfgUWsKW02xzPxX2IZk1LKVO5Rwi_Ijb2YAa_e3M_SR-jZPRzslbKQAMoIwtf3SZFEeM681MkrYtkF5mdLSvyPdLd0nZcPUrjPW9c411C109nAXs7GMPh0ro&__tn__=*NK-R)

\-

كرّر نفس التعليم ونفس الآداء الصحيح ونفس المعلومة الصحيحة مرّة واتنين
وألف ومليون - لحدّ ما القناعة الجديدة تنتقل من العقل الواعي للعقل
الباطن - وتزيح القناعة القديمة الخاطئة ال��ترسّخة فيه

ما تكتفيش بإنّك فقط تقول المعلومة الصحيحة - أو تؤدّي الأد��ء
الصحيح

إنتا محتاج تكرّر - وتكرّر - وتكرّر

لإنّ العلومة الصحيحة أو الآداء الصحيح حتّى لو عملتهم - فانتا بتعملهم
بعقلك الواعي دلوقتي

وق�� الجدّ هتلاقيهم ضاعوا - اتبخّروا

\-

كرّر

وكرّر

وكرّر

فيه قاعدة ��تقول ( ما تكرّر تقرّر )

\-

أنا في الكاراتيه بعد سنين من المقلب بتاع تتدرّب سنة كاملة على طريقة
وتروح تلعب بطريقة تانية كإنّك مالكش حكم على جسمك ده - مع مرور السنين -
والإصرار على الطريقة الجديدة - وصلت لإنّ الطريقة الجديدة انتقلت من العقل
الواعي للعقل الباطن

\-

د إيهاب مسلّم بعد استمراره لسنين في نشر ثقافة احترام العميل - ممكن يكون
نقل المعلومة للعقل الواعي - وأقنع العقل الواعي بالمنطق بالتخلّي عن
قناعاته القديمة ( ا��باكابورت ) وتبنّي قناعة جديدة ( احترام
العميل )

لكنّه ما زال محتاج سن��ن تانية أكتر عشان ينقل المعلومة دي من العقل الواعي
للعقل الباطن

أكي�� ناس قالت له يا دكتور أنا اقتنعت بكلامك - لكن مع أوّل قفشة مع عميل -
لقي�� نفسي كإنّي ما اتعلّمتش منّك حاجة !!

هوّا ده

\-

الناس دي محتاجين يكرّروا تعلّم مبدأ احترام العميل تاني - ويتدرّبوا عليه
تاني وعاشر وميّه وألف ومليون

لحدّ ما ينتقل لإنّه يبقى قناعة

\-

أيّام ما كنت باعطي كورسات سوليدووركس - كنت ما بحبّش أعطي كورس المستوى
المتقدّم لمجموعة ما خدتش معايا كورس الأساسيّات

كان كلّ المدرّبين بيدرّبوا بطريقة استخدام ��طيئة للبرنامج

والبرنامج ده أساسا ميزته التنافسيّة هي ( الإنتاجيّة ) - يعني سرعة
الآداء

كلّ البرامج بتصمّم زيّ بعضها - لكن السوليدووركس مس��هدف نقطة واحدة فقط -
وهي إنّك ازّاي تعمل نفس التصميم بطريقة أسهل وأسرع

\-

فكان اللي بيدخل معايا كورس الأساسيّات - بعلّمه طرق الاستخدام الس��يع
للبرنامج

فييجي في المستوى المتقدّم خلاص ما عندوش مشكلة في الطرق ��ي

\-

لكن اللي كان بيدخل معايا كورس المتقدّم - وهوّا ما خدش معايا كورس
الأساسيّات - كان بيشوفني باشتغل بسرعة - بتعمل ده ازّاي - أقول له اعمل
كذا - وأعلّمه الطريقة

يتعلّمها - وتعجبه - ويقتنع بيها

أعطيه نموذج يرس��ه لوحده - ألاقيه بيرسم بالطريقة البطيئة !!!

هيّا نفس المشكلة !!

\-

ال��اس كانت تقول لي - إحنا مقتنعين بالطريقة السريعة - واتعلّمناها - لكن
وقت الشغل - بنلاقي نفسنا غصب عنّنا بنرسم بالطريقة القديمة !!

\-

هيّا هيّا

قاوم نفسك

واجبرها على تعلّم الطريقة الصحيحة بـ
\#التكرار{.underline}(https://www.facebook.com/hashtag/%D8%A7%D9%84%D8%AA%D9%83%D8%B1%D8%A7%D8%B1?__eep__=6&__cft__%5b0%5d=AZXB6YbgLO6h8HQwY7RM6zQGaV8sJG_nI9g6TS78_pF84PrSXzO69bi2U701wFdxF-85E7cR6GcJfgUWsKW02xzPxX2IZk1LKVO5Rwi_Ijb2YAa_e3M_SR-jZPRzslbKQAMoIwtf3SZFEeM681MkrYtkF5mdLSvyPdLd0nZcPUrjPW9c411C109nAXs7GMPh0ro&__tn__=*NK-R)

ما تكرّر تقرّر

\-

الناس اللي مقتنعين إنّنا في مصر ما بنصنّعش حاجة - محتاجين منّنا
فقط
\#نكرّر{.underline}(https://www.facebook.com/hashtag/%D9%86%D9%83%D8%B1%D9%91%D8%B1?__eep__=6&__cft__%5b0%5d=AZXB6YbgLO6h8HQwY7RM6zQGaV8sJG_nI9g6TS78_pF84PrSXzO69bi2U701wFdxF-85E7cR6GcJfgUWsKW02xzPxX2IZk1LKVO5Rwi_Ijb2YAa_e3M_SR-jZPRzslbKQAMoIwtf3SZFEeM681MkrYtkF5mdLSvyPdLd0nZcPUrjPW9c411C109nAXs7GMPh0ro&__tn__=*NK-R)
عليهم الكلام عن الصناعة المصريّة

\-

ودا دور بحاول أقو�� بيه على الصفحة هنا - جهد المقلّ

لكن الدور الأساسيّ في ده هو دور الدولة والإعلام

\-

مؤخّرا فيه برنامج اسمه ( الكونتينر ) - بيعمل زيارات للمصانع ويصوّر
فيها

على غرار برنامج ( الجدعان ) المهتمّ بالمشاريع الزراع��ّة أكتر

البرامج دي ليها دور في نشر فكرة إنّ مصر فيها صناعة - وصناعة
ك��يرة

\-

أنا شخصيّا ما زلت أذكر برنامج ( يوم مع بابا )

كنت طفل - وكانت بتيجي حلقات البرنامج ده يوم الجمعة قبل الصلاة - وكنت
باتفرّج عليه

كان�� فكرته إنّ أبّ بياخد ابنه ويروح معاه يزوروا مصنع ويحكي له طريقة تصنيع
المنتج الفلانيّ

\-

نصيحة

ما تزهقش من التكرار

إنتا محتاج تقول الم��لومة عشان توصّلها للعقل الواعي

لكن عشان توصّلها للعقل الباطن - فانتا محتاج تكرّرها

وإذا كانت حاجة بتعملها - فانتا محتاج تكرّر عملها

ما تكرّر تقرّر
