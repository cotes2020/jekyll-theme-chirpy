---
layout: post
title:  الناجح يتخيّل
date:   2024-04-10T00:00:01+03:00
author: Mahmoud Marzouk
categories: 3 - علم نفس البيزنس
published:  true
---
قرأت كتير عن صفات الشخص الناجح

لكن أكتر وصف لمس قلبي كان وصف بيقول إن�� الناجح ( بيتخيّل )
النجاح

\-

الناجح بيشوف نفسه في المستقبل وهوّا مح��ّق النجاح

\-

الرسول صلّى الله عليه وسلّم قال ( والله ليتمّن الله هذا الأمر حتّى يسير
الراكب من صنعاء إلى حضرموت لا يخاف إلّا الله والذئب على غنمه ولكنّكم
تستعجلون )

\-

قال هذا الكلام لأناس كانوا يلاقون ما يل��قون من قريش
وجبروتها

أناس كانت بيوتهم لا أبواب لها

بيوتهم خيام

ك��نوا لا يأمنون على أنفسهم في بيوتهم بله أن يأمنوا على أنفسهم في
أسفاره��

لا سيّما أنّ قطع الطريق لم يكن جريمة عند العرب - بل كان من طرق كسب
ال��زق

\-

ففي وسط هذه الظروف - وفي وسط هذا المجتمع - يقول لهم الرسول صلّى ��لله
عليه وسلّم أنّهم في يوم من الأيّام لن يخافوا أحدا طيلة الطريق
!!!

لقد كان الرسول صلّى الله عليه وسلّم ( يرى ) ذلك

\-

ولذا أقول لك أنّ ال��اجح ( يتخيّل ) نجاحه

\-

في موقف آخر

يقول الرسول صلّى الله عليه وسلّم لسراقة ابن مالك - بينما وجد سراقة الرسول
صلّى الله عليه وسلّم وصاحبه أبا بكر رضي الله عنه في الصحراء - وكان على وشك
الإبلاغ عنهما لقريش

فيق��ل له الرسول صلّى الله عليه وسلّم ( كأنّي بك وقد لبست سواري
كسرى )

يعني أنا ( شايفك ) لابس سواري كسرى !!!

مين يصدّق ده ؟!!!

\-

ولكنّ الرسول صلّ�� الله عليه وسلّم كان ( يرى ) ذلك

\-

قد تقول

لقد كان الرسول صلّى الله ��ليه وسلّم يرى ذلك لأنّه رسول يوحى إليه ولكنّي لست
برسول

\-

أقول لك

قد يكون معك حقّ

ولكنّ هذا هو دأب الناجحين على الدوام

الناجح يستطيع أن يرى نفسه في المستقبل

\-

محمود العربيّ رحمه الله كان بائعا بسيطا و��ان يدعو الله دائما ويقول ( يا
ربّ - 100 ألف جنيه - ومحلّ البرنسيس )

محلّ ��لبرنسيس ده كان محلّ كبير - والحاجّ محمود العربيّ كان نفسه
يشتريه

\-

فصاحب العمل سمعه ذات يوم وقال له ( ادعي بحاجة معقولة )

فيقول له ( أنا بادعي ربّنا - وعطاؤه ليس له حدود )

\-

بالمناسبة

من سوء الأدب مع الله سبحانه وتعالى أن تقلّل من الدعاء

يعني تقول مثلا ( يا ربّ أنا مش عاوز غير 10 آلاف جنيه )

\-

المفروض تدعو بشئ عظيم - لانّك تطلب من العظيم

\-

قال رسول الله صلّى الله عليه وسلّم ( إذا سأل أحدكم فليكثر - فإنّما يسأل
ربّ�� )

\-

ومن الواجب في الدعاء أيضا أن تعزم - ولا تقل ( إن شاء الله )

\-

قال رسول الله صلّى الله عليه وسلّم ( لا يقول أحدكم اللهم اغفر لي إن شئت
اللهم ارحمني إن شئت ليعزم المسألة فإنّه لا مكره له )

\-

يعني تقول اللهم ارحمني - صريحة كده - وتكون متيقّن من إجابة الله لك
سبحانه وتعالى

فإنّ الله سبحانه وتعالى لا يكرهه أحد أن يردّ دعاءك

\-

فمن تعظيمك لله سبحا��ه وتعالى أن تطلب منه أمورا عظيمة

وتطلبها وأنت متيقّن بأنّ الله سبحانه وتعالى سيعطيها لك

\-

بالمناسبة بردو

لو هتدعي لحدّ - فما تعظّموش

\-

يعني ما ينفعش أقول

( الحاجّ ) محمود العربيّ الله يرحمه

\-

لو عاوز تدعي له - قول ( محمود العربيّ الله يرحمه )

\-

ما ينفعش تخاطب ربّنا وتع��ّم شخص في خطابك

العظيم - سبحانه وتعالى - لا يعظّم معه أحد

\-

فبالله ��ليكم لو حدّ عاوز يدعي لي ما يقولش ربّنا يبارك في (
حضرتك )

\-

قول ربّنا يبارك فيك مباشرة - من غير ( حضرتك ) - ما تبوّظوش
الدعوة

\-

نرجع لموضو��نا

حضرتك كشخص ناجح - احلم كتير أحلام اليقظة

لكن - أرجوك ( ما تتكلّمش ��تير عن أحلامك )

\-

الكلام عن الحلم بيعطيك نشوة

هذه النشوة كافية لك

وبناءا عليه ما فيش داعي نحقّق الحلم

\-

إنتا بتبقى عاوز تحقّق الحلم ��شان تشعر بنشوة الإنجاز

فلمّا بتتكلّم - بتحقّق النشوة دي - فخلاص - هتنجز ليه ؟!

\-

كما إنّ الكلام عن الحلم ممكن يساعد عدوّك في إيذائك

كما إ��ّه ممكن يسبّب شماتة لعدوّك لو لم تنفّذ حلمك - أو حتّى تأخّرت
فيه

\-

وحتّى لو كنت بتكلّم صديقك - فصديقك مش شايف الحلم

فهيكلّمك عنّه من منظو��ه هوّا - مش من منظورك إنتا - فهيشرّكهولك
!!

هوّا مش هيكون قصده يحبطك - هوّا هيكلّمك بالعقل والمنطق - ودول أعداء
الأحلام

العقل والمنطق دول بتوع التنفيذ - مش بتوع الحلم

\-

ما فيش حدّ حلم حلم منطقيّ - هوّا لو منطقيّ مش هيبقى اسمه حلم - ولّا إيه
؟!!

\-

اللي بيفكّر في حاجة منطقيّة - دا واحد رايح يركب ميكروباص

فهيروح الموقف - ويشوف البلد اللي رايحها ميكرو��اصاتها بتقف
فين

وهيركب الميكروباص - ويمشي

فين الاختراع في ده ؟!

\-

لكن اللي بيحلم - بيكون بيحلم بحاجة مش منطقيّة طبعا - فمش منطقيّ أصلا إ��ّك
تقيّمها بالمنطق ؟!

ولّا إيه ؟!!

\-

دي حاجة عاملة زيّ ما تجيب مدرّس الفرنساويّ يصحّح ورقة الجغرافيا

أو حاجة زيّ ما تقيس الزمن بالترمومتر

\-

هوّا ده مش بتاع ده يا فندم

فلو هتقيس الحلم بالمنطق - يبقى إنتا شخص غير منطقيّ أصلا

\-

حاجة كده زيّ اللي عاوزين يثبتوا الإيمان بالعلم

إنتوا مجانين ؟!

دا هوّا اسمه إيمان - عشان هوّا إيمان بالغيب ( اللي ما حدّش
شافه )

فهتقيسه بالعلم إزّاي ؟!!!

\-

وإزّاي تقول لي إنّك بـ ( تؤمن ) بالعلم

ما فيش حدّ بيؤمن بالعلم - ولا حدّ بيقيس الغيب

\-

العلم ده إنتا بتشوفه وتوزنه وتحسبه

فإنتا بتعلمه - مش بتؤمن بيه

\-

بينما الإ��مان بيكون بالغيبيّات

وهوّا ده قيمته أساسا - ووجه عظمته

\-

وهوّا ده أوّل وصف للمؤمنين في سورة البقرة

ألم ذلك الكتاب لا ريب فيه هدى للمتّقين الذين يؤمنون بالغيب

\-

ثمّ يأتي بعد الإيمان العمل

فيقول تعالى

الذين يؤمنون بالغيب ويقيمون الصلاة وممّا رزقناهم ينفقون

\-

فكما أنّ الإيمان لا يقاس بالعلم - فالحلم لا يقاس بالمنطق

\-

عشان كده كنت بكون سعيد جدّا أوّل ما عملت المكتب لمّا أكلّم حدّ عن فكرة
المكتب ويقول لي ( ��ستحيل تعرف تعمله )

كنت بافرح - مش باتضايق !!!

\-

أوّل عميل زرته - كان مدير تسويق شركة - قال لي ( إنتا قدّامك شهر وتقفل
المكتب )

الكلام ده كان ��نة 2018

\-

كنت بكون سعيد جدّا بالكلام ده

لسبب

ألا وهو إنّ كلامهم ده معناه إنّ اللي أنا باتكلّم عنّه ده صعب جدّا على
الناس

وأنا عارف إنّي هاقدر أعمله و ( شايف ) نفسي وأنا باعمله

\-

وكلام الناس عنّه بالشكل ده - معناه إنّه صعب عليهم جدّا - يبقى ما فيش خوف
من المنافسة

لأنّ اللي أنا بقوله ده كلّ الناس شايفاه مستحيل - فما حدّش هيدخل المجال
ده

واللي هي��خل مش هيكمّل

\-

ولو كمّل فأنا هحبّه أساسا !! لأنّه شبهي - وده مدعاة لإ��ّي أحبّه - مش
أكرهه

\-

فما تقيسش حلمك بمقاييس الناس

هوّا الحلم ده ما حدّش شايفه إلّا إنتا

فإنتا لو كلّمتهم عنّه - فإنتا بتكلّمهم عن حاجة هيّا بالنسبة لهم ( وهم ) -
مش ( حلم )

\-

ولكن

كلّم شخص واحد فقط عن حلمك - وده يكون أقرب شخص ليك - ده هيعطيك
طمأنينة

وده الشخص اللي مش هيحبطك - ��مش مطلوب منّه يفكّر معاك

مطلوب منّه يطمأنك فقط - ويقول لك ( ربّنا هيوفّقك )

\-

زيّ ما أمّنا السيّدة خديجة قالت للرسول صلّى الله عليه وسلّم ��وم أن جاءه
الوحي

قالت له

أبشر - فوالله لن يخزيك الله أبدا - فوالله إ��ّك لتصل الرحم - وتصدق
الحديث - وتحمل الكلّ - وتكسب المعدوم - وتقري الضيف - وتعين على نوائب
الحقّ

\-

تخيّل كلمتين زيّ دول كانوا في مواجهة إيه ��!

في مواجهة واحد شاف ملك نزل عليه بالقرآن - فرجع إلى بيته يرجف وقال
زمّلوني زمّلوني

فتواجهه السيّدة خديجة بهذا الهدوء - وتحتويه بهذه العاطفة
الغامرة

\-

فإنتا محتاج تكثر من الأحلام - لكن تكتم هذه الأحلام - وت��يد التفكير فيها
مرّات ومرّات

ممكن تكتب وترسم وتشغبط - وتقطّع الورق وترسم تاني - وتالت
وعاشر

وتكلّم أحبّ الناس ليك

\-

ومش مطلوب يحصل تقدّم ملموس ع الأرض - فيه تقدّم بيحصل غير
ملموس

\-

حاجة زيّ ما يكون التل�� في القطب الشماليّ درجة حرارته سالب 20 مثلا في
الشتاء - والصيف داخل

هل معنى إنّك بصّيت على التلج النهارده شفته زيّ إمبارح - إنّه ما فيش تقدّم
بيحصل ؟!

لأ - فيه تقدّم

درجة الحرارة بقت سالب 19

\-

إنتا شايف التلج لسّه تلج - وماله ؟!

وهيفضل تلج كده لحدّ ما تبقى درجة حرارته صفر

شكله ��يّ ما هوّا تلج - بسّ فيه تقدّم

\-

فمهما تمرّ عليك الفترات - طالما بيحصل تقدّم جوّاك - وبندول أفكارك
بيتباطئ - يبقى إنتا على الطريق

\-

بندول الأفكار ده هو مقياس النضج

قارن بين تصوّرك عن الأفكار كلّ سنة - هتلاقي وإنتا صغيّر كنت ممكن على آخر
السنة يكون تصوّراتك عن أشياء اتقلبت تماما

بعد سنة - هتلاقيها اتقلبت تاني - بسّ بقيمة أقلّ

لمّا توصل إنّ بندول أفكارك وقف !! ده النضج الكامل

إنّك بقيت مكوّن فكرة واحدة واضحة عن شئ - الفكرة دي لا تتغيّر مع الزمن - ده
النضج

\-

بينما الناس العاديّين عاي��ين في حالة أنا بسمّيها ( حالة عدم
الأكادة )

تسأله عن أيّ حاجة - تلاقيه عنده 10 تصوّرات عنها - وكلّهم ممكنين بالنسبة
له - وده قمّة اللا وعي طبعا

\-

الناس دي اللي بتقول كتير جمل زيّ ( كلّ شئ نسبيّ ) - و ( رأيي صواب يقبل
الخطأ

ورأي غيري خطأ قد يكون صحيحا ) - و ( لازم نحترم بعض - ونحبّ بعض - ونبوس
بعض من بقّ بعض )

هتلاقيهم طايرين كده - ما يعرفوش إجابة قاطعة لشئ - ��ده قمّة التخلّف العقليّ
أساسا

\-

حدّد هدفك - واحلم فيه براحتك

بسّ ��بقى عين على الهدف - وعين على الأرض

رجل في الواقع - ورجل بتتقدّم للأمام

\-

لا الصحّ إنّك تتقيّد بالواقع - ولا الصحّ إنّك تطير في الخيال

لكن البوست ده عن ( الخيال )

\-

احلم - وتخيّل - وما تحطّش قيود على الحلم - ال��يود بتتحطّ فقط على التنفيذ -
مش الحلم !!

إحنا بقى بنحطّ قيود على الحلم - وما بنحطّش قيود على التنفيذ

هههههههه

\-

احلم

والبوست ده كان عن ( إدارة ) الأحلام

\-

\#وجناني_دا_عين_العقل{.underline}(https://www.facebook.com/hashtag/%D9%88%D8%AC%D9%86%D8%A7%D9%86%D9%8A_%D8%AF%D8%A7_%D8%B9%D9%8A%D9%86_%D8%A7%D9%84%D8%B9%D9%82%D9%84?__eep__=6&__cft__%5b0%5d=AZWvDaKMNOJ1PEYm-6WNcqGcxnybcS5ISlJSdqt0uGEL9MiFAezZLceA3eILWD98fbOcqlC2LLaxaSnhamsWWOU4QQO4loUC8P6gVhxZPzbppy9lVH4yi3sVzAA7JV0YvTr0-yIk5PU5-39SevhJ2TPFD0qgZVClyo2P5prjXfubm3ZltmZk2QlVInZMQYmLai8&__tn__=*NK-R)

\#والعقل_دا_داء_بيعيّي{.underline}(https://www.facebook.com/hashtag/%D9%88%D8%A7%D9%84%D8%B9%D9%82%D9%84_%D8%AF%D8%A7_%D8%AF%D8%A7%D8%A1_%D8%A8%D9%8A%D8%B9%D9%8A%D9%91%D9%8A?__eep__=6&__cft__%5b0%5d=AZWvDaKMNOJ1PEYm-6WNcqGcxnybcS5ISlJSdqt0uGEL9MiFAezZLceA3eILWD98fbOcqlC2LLaxaSnhamsWWOU4QQO4loUC8P6gVhxZPzbppy9lVH4yi3sVzAA7JV0YvTr0-yIk5PU5-39SevhJ2TPFD0qgZVClyo2P5prjXfubm3ZltmZk2QlVInZMQYmLai8&__tn__=*NK-R)

\#وجناني_دا_شئ_مش_سهل{.underline}(https://www.facebook.com/hashtag/%D9%88%D8%AC%D9%86%D8%A7%D9%86%D9%8A_%D8%AF%D8%A7_%D8%B4%D8%A6_%D9%85%D8%B4_%D8%B3%D9%87%D9%84?__eep__=6&__cft__%5b0%5d=AZWvDaKMNOJ1PEYm-6WNcqGcxnybcS5ISlJSdqt0uGEL9MiFAezZLceA3eILWD98fbOcqlC2LLaxaSnhamsWWOU4QQO4loUC8P6gVhxZPzbppy9lVH4yi3sVzAA7JV0YvTr0-yIk5PU5-39SevhJ2TPFD0qgZVClyo2P5prjXfubm3ZltmZk2QlVInZMQYmLai8&__tn__=*NK-R)

\#تقدر_تتجنّن_زيّي{.underline}(https://www.facebook.com/hashtag/%D8%AA%D9%82%D8%AF%D8%B1_%D8%AA%D8%AA%D8%AC%D9%86%D9%91%D9%86_%D8%B2%D9%8A%D9%91%D9%8A?__eep__=6&__cft__%5b0%5d=AZWvDaKMNOJ1PEYm-6WNcqGcxnybcS5ISlJSdqt0uGEL9MiFAezZLceA3eILWD98fbOcqlC2LLaxaSnhamsWWOU4QQO4loUC8P6gVhxZPzbppy9lVH4yi3sVzAA7JV0YvTr0-yIk5PU5-39SevhJ2TPFD0qgZVClyo2P5prjXfubm3ZltmZk2QlVInZMQYmLai8&__tn__=*NK-R)
