---
layout: post
title:  عقدة المشروع الثاني
date:   2024-04-10T00:00:01+03:00
author: Mahmoud Marzouk
categories: 3 - علم نفس البيزنس
published:  true
---
\#علم_نفس_البيزنس{.underline}(https://www.facebook.com/hashtag/%D8%B9%D9%84%D9%85_%D9%86%D9%81%D8%B3_%D8%A7%D9%84%D8%A8%D9%8A%D8%B2%D9%86%D8%B3?__eep__=6&__cft__%5b0%5d=AZUlqYHY9VB43JbqW5loNfmuUAmDFMRmsT-JXfOpb6auc0qYJ0ejo6w-X30FVv9xevYuaDLml0a5TfcjxnouQA-GhxoJLLuJsNh3LtKMHHL7XMOva6uAVWhde-TCS28sMVcYMgwyAohr53rLCUI2gX9WrRVrlg3lHbZdjrKdSM7Aq6wjXjyr2ndeG_kGGi-prHA&__tn__=*NK-R)

\-

\#عقدة_المشروع_الثاني{.underline}(https://www.facebook.com/hashtag/%D8%B9%D9%82%D8%AF%D8%A9_%D8%A7%D9%84%D9%85%D8%B4%D8%B1%D9%88%D8%B9_%D8%A7%D9%84%D8%AB%D8%A7%D9%86%D9%8A?__eep__=6&__cft__%5b0%5d=AZUlqYHY9VB43JbqW5loNfmuUAmDFMRmsT-JXfOpb6auc0qYJ0ejo6w-X30FVv9xevYuaDLml0a5TfcjxnouQA-GhxoJLLuJsNh3LtKMHHL7XMOva6uAVWhde-TCS28sMVcYMgwyAohr53rLCUI2gX9WrRVrlg3lHbZdjrKdSM7Aq6wjXjyr2ndeG_kGGi-prHA&__tn__=*NK-R)

\-

ليّا صديق كان في سلاح المظلّات - قال لي إنّ المظلّات بعكس أيّ حاجة في
الدنيا - كلّ ما تكتسب فيها خبرة - كلّ ما تكون أصعب !!!

ليه ؟!

لإنّك كلّ ما تكتسب فيها خبرة - كلّ ما تشوف زماي��ك بيموتوا
قدّامك

فيه ناس مظلّاتهم ما بتفتحش - فيه ناس المظلّة بتتقلب بيهم وهمّا يدخلوا
جوّاها - فيه ناس حبل المظلّة بيلفّ على بعضه وما يلحقوش يفردوه

فكلّ ما تكتسب خبرة في المجال - كلّ ما تتعقّد منّه

\-

فخلّينا نتكلّم النهارده عن نقطة مهمّة في علم نفس البيزنس

ألا وهي ( عقدة المشروع الثاني )

\-

في رأيك - إيه اللي ممكن تدخل عليه بطريقة أسهل - المشروع الأوّل ولّا
المشروع الثاني ؟!

الحقيقة إنّ المشروع الثاني أصعب بكتير !!!

ليه ؟!

لإنّ نفسيّتك مختزنة
\#آلام_المشروع_الأوّل{.underline}(https://www.facebook.com/hashtag/%D8%A2%D9%84%D8%A7%D9%85_%D8%A7%D9%84%D9%85%D8%B4%D8%B1%D9%88%D8%B9_%D8%A7%D9%84%D8%A3%D9%88%D9%91%D9%84?__eep__=6&__cft__%5b0%5d=AZUlqYHY9VB43JbqW5loNfmuUAmDFMRmsT-JXfOpb6auc0qYJ0ejo6w-X30FVv9xevYuaDLml0a5TfcjxnouQA-GhxoJLLuJsNh3LtKMHHL7XMOva6uAVWhde-TCS28sMVcYMgwyAohr53rLCUI2gX9WrRVrlg3lHbZdjrKdSM7Aq6wjXjyr2ndeG_kGGi-prHA&__tn__=*NK-R)

\-

نفسيّتك مختزنة المواقف اللي المشروع الأوّل عصرك فيها

المواقف اللي كنت على وشك إنّك خلاص تستلف من الناس عشان تكمّل

المرّات الكتير اللي قلت لنفسك ( ليه انا عملت في نفسي كده ؟! ما انا كنت
موظّف وعندي مرتّب ثابت آخر الشهر )

المرّات اللي قلت لنفسك فيها ( ليه كابرت وما سافرتش الخليج زيّ زمايلك
؟! )

حتّى المرّات اللي قلت لنفسك فيها - ليه دخلت قسم كذا وما دخلتش قسم كذا -
كان زماني متخرّج من قسم وظايفه أحسن وما كانش زماني اضطرّيت اسيب وظيفتي
وافتح مشروع خاصّ

المرّات اللي زوجتك كان على طرف لسانها تقول لك ( إنتا ضيّعتنا
)

والمرّات اللي أهلك قالولك فيها ( يا ما نصحناك وانتا ما سمعتش
كلامنا )

المرّات اللي دخل عليك العيد وانتا خايف ما تجيبش هدوم ��لعيد
لولادك

والمرّات والمرّات والمرّات

مرّات كلّها مرارات

\-

و��يجي الحمد لله تنجح في المشروع الأوّل - الحمد لله - ربّنا سبحانه وتعالى
رحمك من عذابات بدايات المشروع الأوّل

ومدّت لك يد كيد من خلال الموج مدّت لغريق - ووصلت للبرّ

\-

وبعدين !!!

يلمع قدّامك في البحر تاني شيء عل�� البعد - شهوة جديدة تظهر في قلبك تجاه
فكرة جديدة - تشوف فيها ربح كبير جدّا - عشرات أضعاف الربح اللي بتحقّقه من
مشروعك الحالي

فتقول لنفسك ( ول��ه لأ ؟!!! ما انا عملتها قبل كده )

\-

ما انا عاندت الجميع ونجحت المرّة ا��لي فاتت

ما كلّهم كانوا غلط وانا اللي كنت صحّ

ما زمايلي اللي سافروا ��لخليج كلّموني أشوف لهم شغل في مصر بعد ما رجعوا
ومش لاقيين شغل

ما زوج��ي مهيّصة دلوقتي في أرباح المشروع القديم - وعيالي بجيب لهم لبس
العيد قبل رمضان

ما أهلي قالوا لي ( إنتا اللي كنت صحّ - يا ريتنا عملنا زيّك )

\-

ليه لأ ؟!

ما ربح المشروع الأوّل كان عشر أضعاف ربح الوظيفة

ليه ربح ا��مشروع التاني ما يكونش 10 أضعاف ربح المشروع الأوّل
فعلا

\-

تحسب حساباتك - وتاخد القرار - وخلاص هتنطّ في بحر العذاب تاني - تلاقي
حاجة بتشدّك ل��خلف

تسأل نفسك إيه هيّا !! ما يردش قلبك جواب

\-

فخلّيني أقول لك إيه ه��ّا

((( دي نفسك مختزنة آلام بدايات المشروع الأوّل )))

\-

قلت لك عقلك الباطن دوره إنّه يريّحك - مش مهمّ يكسّبك - المهمّ
يريّحك

\-

وعقلك الباطن كان حاضر معاك عذابات المشروع الأوّل - وحافظها كويّس -
وفاكرها - ومخزّ��ها

مش هيطلّعها لك كده بشكل علنيّ صريح

لكنّه هيفضل يوسوس لك عشان يرجّعك عن المشروع التاني

\-

لكن في المشروع الأوّل - عقلك الباطن ما كانش ��خزّن حاجة

اللهمّ إلّا شويّة كلام من ناس زيّ حالاتي بتخوّفك من المشاريع

هتاخد كلامنا على سبيل إنّه كلام - وإنّنا بنبالغ - وإنّه انتا قادر ع التحدّي
وع المواجهة

وهترمي نفسك في البحر عادي - وهتكتشف في نصّ البحر معنى كلام عمّك
حزومبل

يا بحر الهوى - يا حبيبي أنا - أنا كنت عايز أجيلك بقالي كام
سنة

\-

في الأوّل هتغنّي وتقول ( بيقولوا إنّك قويّ - وبتجرح ��القويّ )

لكن بعد المشروع الأوّل هتقول ( بقى هيّا الدنيا كده - بقى همّا الناس
كده !! )

في المشروع التاني بقى !!! إنتا بتبقى شفت بعينك - وليس من ر��ى كمن
سمع

\-

فالمشروع التاني استعدّ فيه لمواجهة العقدة دي - والمهمّ إنّك تعرف إنّها
موجودة - ده 90 % من الحلّ

لكن لو ما كنتش تعرف إنّها موجودة أصلا - فهيّا هتشوف شغلها معاك في عقلك
الباطن - في مساحة إنتا مش شايفها - وهترجّعك عن المشروع التاني

وممكن عمرك كلّه يفوت من غير ما تلاقي إجابة لسؤال ( ليه أنا ما عملتش
المشروع التاني رغم إنّي كنت أقدر !!! )

وتحسب أنّك جرم صغير - وفيك انطوى العالم الأكبر

\-

بختك يا ابو بخيت - الهمّ�� يا جدعان

هزّوا الشبكة ولمّوا - خلّوا الرزق يبان

\-

صبرك حبّة يا خا��

رزق الغيب دا حلال

ييجي بطولة البال

مش عايزة شيّال

ولا محتاج خيال - يجري وراه بحصان

بختك يا ابو بخيت
