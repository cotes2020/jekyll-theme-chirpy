---
layout: post
title:  الذكاء العاطفيّ
date:   2024-04-10T00:00:01+03:00
author: Mahmoud Marzouk
categories: 3 - علم نفس البيزنس
published:  true
---
\#نصيحة_من_خبير{.underline}(https://www.facebook.com/hashtag/%D9%86%D8%B5%D9%8A%D8%AD%D8%A9_%D9%85%D9%86_%D8%AE%D8%A8%D9%8A%D8%B1?__eep__=6&__cft__%5b0%5d=AZWOOjesEaWN3IRDCJIQejb_eqX2b0ZXId-VdYLgiz9JDYXJlG7rBSH5yxtjXUENTON3Fg0dyybU4MREu4DuDTzBN_4YUsG8E7A1O1BN9TPtGmpBPJ4Fbi6vVyzC46LdhB3lStr4jNMVl8xmWSvkLzemuL-Hv9JAADwSvPOVpo5zEYfYP6Gvv8nrU7peD3HTq9Y&__tn__=*NK-R)

\-

\#الذكاء_العاطفيّ\_في_البيزنس{.underline}(https://www.facebook.com/hashtag/%D8%A7%D9%84%D8%B0%D9%83%D8%A7%D8%A1_%D8%A7%D9%84%D8%B9%D8%A7%D8%B7%D9%81%D9%8A%D9%91_%D9%81%D9%8A_%D8%A7%D9%84%D8%A8%D9%8A%D8%B2%D9%86%D8%B3?__eep__=6&__cft__%5b0%5d=AZWOOjesEaWN3IRDCJIQejb_eqX2b0ZXId-VdYLgiz9JDYXJlG7rBSH5yxtjXUENTON3Fg0dyybU4MREu4DuDTzBN_4YUsG8E7A1O1BN9TPtGmpBPJ4Fbi6vVyzC46LdhB3lStr4jNMVl8xmWSvkLzemuL-Hv9JAADwSvPOVpo5zEYfYP6Gvv8nrU7peD3HTq9Y&__tn__=*NK-R)

\-

كتير بتسمع إنّ البيزنس مش مجال للعواطف

الحقيقة يا صديقي إنّ الجملة دي غلط

أو بمعنى أصحّ - العواطف نفسها مش مهمّة - المهمّ هو ((( الذكاء
العاطفيّ )))

\-

دي ��ندوبة مبيعات صينيّة - بتسألني عن مشروع معيّن كنت باتواصل معاها بخصوصه
من ضمن شركات كتير - لشراء خطّ إنتاج لأحد عملائنا

\-

بتقول لي هل المشروع خلص ؟

قلت لها أيوه

\-

قالت لي اشتريتوا من حدّ غيرنا ؟

قلت لها أيوه

\-

قالت لي ممكن نعرف مين ؟

قلت لها لأ

\-

فقالت لي مبارك انتهاء ��لمشروع - إنتا تعبت كتير فيه

\-

وهنا دي لمحة الذكاء العاطفيّ اللي خلّ��ني أكتب البوست ده

\-

من أوائل الكتب اللي قرأتها بعد التخرّج مباشرة - كان كتاب إسمه ( كيف تكسب
الأصدقاء وتؤثّر في الناس )

\-

فيه قصّة في الكتاب ده بتقول إنّه كان فيه قطر - والقطر ده فيه عربيّة معمولة
مطعم - والمطعم طبعا فيه مطبخ

والجوّ كان حرّ جدّا - وأحد الركّاب راح بيشتري حاجة من المطعم - فحسّ بالحرّ
اللي في المطبخ

فقال للطبّاخ - الله يكون في عونك - واضح إنّ المطبخ حرّ جدّا - والجوّ كمان
حرّ - إنتا مستحمل ضغط شغل كبير ج��ّا

\-

فبيقول \-- الطبّاخ ساب اللي في إيده - وقال له أنا بقالي سنين شغّال في
الحرّ ده - وفي جوّ المطبخ الساخن ده - وعمر ما حدّ حسّ بالموضوع ده
غ��رك !!

\-

من أسبوع كنت بناقش دراسة مع عميل - فقال لي أنا مش عارف إنتا بت��مل
شغلانتك دي ازّاي - دراسات كتير في مجالات مختلفة - وكلّ دراسة بعميل - وكلّ
عميل ليه طلبات مختلفة

\-

كنت عاوز أقول له نفس الجملة اللي قالها الطبّاخ !!

\-

الإنسان اللي بيبدي ليك قليل من التعاطف - درجته بتختلف ت��اما
عندك

وده اللي بيعملوه الصينيّين بالمناسبة

\-

كتير ألاقي واحد�� منهم بتقول لي ( إنتا صاحي بدري جدّا )

عمليّا أنا بكون مطبّق يا حاجّة

\-

وكتير منهم يقولوا لي ( إنتا سهران قوي - قوم نام )

\-

الحقيقة إنّي ل�� صاحي بدري ولا سهران - أنا عادة باشتغل بالليل ( بالليل
عندنا بيبقى بداية اليوم عندهم بالمناسبة )

\-

فالفكرة في نقطة الذكاء العاطفيّ دي إنّه�� مفيدة جدّا في البيزنس

ودي نتيجة لتوظيف الستّات في البيع زيّ ما اتكل��منا عنّه قبل كده - إنّ الستّ
بطبيعتها أميل للعاطفة

لكن توظيف الستّات في البيع عندنا هو أميل للدياثة

\-

المدام جات معايا معارض كتير - وقال�� لي إنّها لاحظت الملحوظة
دي

إنّ الصينيّيات مش بيستخدموا الناحية الجنسيّة في البيع - لكن المصريّات
بيستخدموها عادي

\-

فالنصيحة هنا إنّك دخّل الذكاء العاطفيّ في شغلك

وانتبه تاني إنّي بقول لك ( الذكاء العاطفيّ ) - مش العواطف

\-

يعني من حوالي أسبوع عميل قال لي إنّه عنده مشكلة في الشغل بخصوص الدولار -
وتمّ استدعائه للنيابة للتحقيق - وإنّه بقى كاره الشغل - وحاسس إنّه شغّال في
الممنوعات

\-

فكنت ممكن اقول له الحلّ كذا وكذا

\-

لكنّي قلت له - عادي - ياما عدّت علينا مشاكل في الشغل

وبعدين ما تحكمش دلوقتي - إنتا منفعل بسبب موضوع النيابة ده - لكن بعد كده
هتنسى عادي

الحمد لله على نعمة النسيان

\-

الكلام ده شبه كلام ماما الحاجّة خالص

أيوه فعلا - ما هوّا ده المطلوب في الوقت ده

\-

هوّا الراجل مشكلته ح��ليا في نطاق البيزنس - ولّا في نطاق النفسيّة
؟!

في نطاق النفسيّة

يبق�� حلول البيزنس مش وقتها دلوقتي - دلوقتي وقت الكلام
العاطفيّ

\-

مش معقول أبدا حدّ مثلا يقول لك معلشّ أنا مش هاقدر آجي اجتماع العمل بكره
لإنّ بنتي تعبانة

فتقول له طيّب تحبّ نأجّل الاجتماع لإمتى

إنتا جلف يا ابني ؟!

\-

قول له ألف سلامة على عروستنا الصغيّرة - إن شاء الله تكون بخير - أنا أقدر
أساعدك ازّاي ؟

طب هتروح مستشفى إيه ؟

طب انا اعرف دكتور كوي��س ؟

وسيب خالص موضوع البيزنس ده

\-

بعد ولادة رحمة بنتي - كلّمت اتنين أصدقاء - الاتنين في سياق الكلام قلت
لهم إنّي ربّنا كرمني ببنت

واحد منهم طار من الفرحة - طب مش عاوز فلوس - بجدّ مش هزار

والتاني قال لي ( مبروك ) - بسّ كده

\-

الأوّل صداقتي بيه توطّدت جدّا

والتاني كنت باعمل معاه ��غل - إنتظرت أوّل فرصة أكون فيها في حلّ من الشغل
بتاعه - وبعد كده اعتذرت منّه عن أيّ شغل جديد

\-

السيّدة عائشة رضي الله عنها في حادثة الإفك دخلت عليها صحابيّة - قعدت
جنبها - عيّطت شويّة - ومشيت - بسّ كده

فالسيّدة ��ائشة لم تنسها لها أبدا !!

\-

وسيّدنا كعب بن مالك رضي الله عنه بعد حادثة تخلّفه عن الغزو - وبعد أمر
النبيّ صلّى الله عليه وسلّم للصحابة بمقاط��ته هو واثنين من الصحابة كانوا قد
تخلّفوا معه

استمرّت هذه المحنة علي��م 50 يوما

حتّى إذا ما تاب الله سبحانه وتعالى عليهم

دخل سيّدنا كعب بن مالك على الرسول صلّى الله عليه وسلّم في المسجد - فقام له
سيّدنا طلحة بن عبيد الله رضي الله عنه - فاحتضنه - بسّ كده

فهوّا فضل فاكر الموقف ده لس��ّدنا طلحة !!

\-

مع إنّه مجرّد موقف عابر - بسّ مجرّد إبداء التعاطف ده ب��كون ليه أثر كبير جدّا
على النفوس
