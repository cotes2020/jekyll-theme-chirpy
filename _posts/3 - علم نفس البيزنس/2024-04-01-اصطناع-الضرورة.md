---
layout: post
title:  اصطناع الضرورة
date:   2024-04-10T00:00:01+03:00
author: Mahmoud Marzouk
categories: 3 - علم نفس البيزنس
published:  true
---
\#اصطناع_الضرورة{.underline}(https://www.facebook.com/hashtag/%D8%A7%D8%B5%D8%B7%D9%86%D8%A7%D8%B9_%D8%A7%D9%84%D8%B6%D8%B1%D9%88%D8%B1%D8%A9?__eep__=6&__cft__%5b0%5d=AZW1e75jA7LY4laFYMIdM0QIvYSbYk6HkmTowtvQkk8HCM7dYXcEskUFLDhBVJdr1jNQlVjdMvgNw_USjLvr8HAbAP5WjojfBQrr__T-Zr88frNcwRtKz9DDeY-NgKDPhZ8xHMMyYzFh7T-EnxMrD6ier3MU0FZEGuYEY64Gi3_DvA&__tn__=*NK-R)

\-

أنا مضطرّ آخد قرض من البنك

ليه ؟!

أصلي خلّصت فلوسي على شراء الأرض وبناء المصنع - ودلوقتي ما فيش معايا
سيولة للماكينات والخامات وأجور العمّال

\-

أنا مضطرّ أكذب على العميل في مواصفات المنتج

ليه ؟

أصلي اشتريت منتجات أكبر من طاقتي على التوزيع - ولازم ابيعها عشان أسيّل
فلوسي عشان أ��فع التزاماتي آخر الشهر

\-

أنا مضطرّ احرق البضاعة

ما انتا كده هتضرّ المنافسين - والقاعدة بتقول ( لا ضرر ولا
ضرار )

ما انا أصلي مضطرّ

ليه ؟

أصلي واخد فلوس من ناس ولازم اعطيهم أرباحهم

أرباح إيه - إنتا بتحرق ��لشغل - يعني بتخسر - فهمّا المفروض مالهمش
أرباح

أصل انا التزمت معاهم بنسبة 15 % على فلوسهم

دا سنويّا ؟

لأ - شهريا

شهريّا ازّاي ؟!!! يعني سنو��ّا 180 % ؟! يعني انتا المفروض تكسب
360 %

ما انا كنت مضطرّ اعمل كده عشان كن�� عاوز اتوسّع

وكنت عاوز تتوسّع ليه ؟

كنت مضطرّ

\-

أوّلا / وقبل ما ن��ضّح مفهوم ( اصطناع الضرورة ) - خلّينا نوضّح مفهوم (
الضرورة ) نفسه

\-

الضرورة أساسا معناها حاجة هتكون هتموت لو ما عملتهاش - أو هتفقد جزء من
جسمك

\-

غير كده - فأيّ حاجة تسمّيها ضرورة وهيّا لا ينطبق عليها الوصف ده - فما
تتوقّعش إنّك هتخادع الله سبحانه وتعالى

ربّنا سبحانه وتعالى لن ��قبل منك اعتذارك بالضرورة - الله سبحانه وتعالى لا
يُخدَع

\-

وكلام إج��اليّ كده - ما فيش ضرورة في الربا - إطلع أو إنزل مش هتلاقي ضرورة
في الربا

\-

لو واحد محتاج يعمل عمليّة وإلّا هيموت - ومش معاه فلوس العمليّة - و��لب
الاقتراض من كلّ الناس ورفضوا - وما عندوش حاجة يبيعها - وواحد عرض عليه
يقرضه بالربا - فخد منّه قرض - فدي ضرورة - لإنّ البديل بتاعها إنّه
يموت

غير كده أتحدّاك تجيب لي حالة ربا ينطبق عليها وصف الضرورة

ولو راح البنك - البنك هيسيبه يموت عادي

\-

حتّى لو كنت عاوز تشتري شاليه في الساح�� عشان زهقت من شاليه السخنة - فدي
مش ضرورة - أصل الناس بتستعبط وكلّ حاجة تسمّيها ضرورة

\-

لو في الصحراء وهتموت من الجوع ولقيت حمار ميّت والدود طالع من بطنه -
فاضطرّيت تاكل منّه - كده ربّنا سبحانه وتعالى هيسامحك ع�� ذنب أكل
الميتة

\-

متخيّل اللي في الضرورة بيكون موقفه عامل ازّاي ؟!

بيكون موقفه يوصّله لإنّه يهشّ الدود من اللحم المتعفّن لحمار ميّت ويا��له - أو
ياكل اللحم بدوده من الجوع

فما تستعبطش وكلّ ما تبقى عاوز فلوس ��شان تنتف بيها حواجبك تقول لي أصل دي
ضرورة

\-

ثانيا /

وهو موضوع البوست

حضرتك لمّا تصنع لنفسك موقف سيّء - وبناءا عليه تتورّط في موقف تاني أسوء -
فانتا مش في ضرورة ولا حاجة

إنتا كان قدّامك إنّك ما تقعش في الموقف السيّء من الأصل

\-

ما انتا كلّمتني على الرسايل وقلت لي عاوز أعمل دراسة عشان آخد بيها أرض
لمصنع

قلت لك معاك فلوس كام ؟

قلت لي كذا

قلت لك الفلوس دي يدوب تخلّيك تاخد الأرض وتبني - بعد كده مش هتعرف تشتري
مكن و��ا تشغّل المصنع

\-

رحت رميت الفلوس في الأرض والطوب ليه ؟! وجاي دلوقتي تتفاجيء بإنّك ما فيش
معاك فلوس تشتغل بيها - ما أنا قايل لك من الأوّل - ه��ّا انتا أوّل واحد
يعملها - لكن بردو ما زالت الناس مصرّة تعمل نفس الموض��ع
وتتفاجيء !!

\-

أقول لك أنا انتا عملت كده ليه ؟!

إنتا عملت كده عشان انتا مش مستثمر صناعيّ - إنتا مستثمر عقاريّ - تحبّ تشوف
الفلوس بقت أرض و��وب - دا اللي بتفهم فيه

ومش عيب - لكن العيب إنّك تكون مستثمر عقاريّ وتح��ر دماغك في الاستثمار
الصناعيّ

\-

إنتا اشتريت منتجات أكبر من طاقتك على التوزيع - ليه ؟!

أقول لك ليه - عشان البائع أغراك بخصم كبير على المنت��ات

وقلت إنّك سمعت في الأمثال مثل بيقول ( المكسب في الشرا ) ولّا انتا ض��ّ
الأمثال يا خويا ولّا إيه

قلت لك هتتورّط في البيع - قلت لي ما تقلقش - أنا ربّنا سبحانه وتعالى سترها
معايا قبل كده

\-

فانتا طمعت في المكسب الكبير اللي هتحقّقه لمّا تاخد البضاعة أرخص من
العادي - وتبيعها بسعرها الطبيعيّ - فقمت شاري أكتر من طاقتك - وبعدين
اتدبّست في البيع

ما قلنا إنّ آفة البيع هي الطمع - وقلنا اللي يمشي على قدّه ما حدّش
قدّه

\-

إنتا وعدت الناس بربح 15 % ( مع إنّ ده ربا - ومليون واحد قالوا لك النسبة
بتكون ع��ى الربح - مش على أصل المال -لو على أصل المال تبقى
ربا )

لكن انتا عملت ك��ه - وانتا عارف إنّه ربا - وعارف إنّه حرب مع ربّنا سبحانه
وتعالى

ليه ؟!

عشان ( طمعت )

\-

طمعت في المكسب الخرافيّ اللي هتحقّقه لمّا تشغّل فلوس الناس - وقلت انا قرأت
في الكتاب عن ( الرافعة الماليّة ) - ولّا انتا ضدّ العلم يا خويا ولّا إيه
؟!

\-

إمشي على قدّك - واكبر ببطيء - لكن صحّ

أو اكبر بسرعة - بسّ صحّ

\-

شوف الصحّ فين واعمله - لقيته سريع - ماشي - لقيته بطيء - ماشي
بردو

\-

لكن تشوف الصحّ بطيء - تقوم مدوّر على السريع حتّى ��و كان غلط
!!!

يبقى تستاهل اللي يحصل لك

\-

ولمّا تبقى تتزنق - ما تقولش مضطرّ - لإنّي وضّحت لك تعريف الاضطرار في الشرع
في البند أوّلا

ووضّحت لك في البند ثانيا إنّ اضطرارك دا أساسا مش حقيقيّ - دا اصطناعيّ -
إنتا ا��لي صنعته لنفسك

\-

\#اللي_يمشي_على_قدّه_ما_حدّش_قدّه{.underline}(https://www.facebook.com/hashtag/%D8%A7%D9%84%D9%84%D9%8A_%D9%8A%D9%85%D8%B4%D9%8A_%D8%B9%D9%84%D9%89_%D9%82%D8%AF%D9%91%D9%87_%D9%85%D8%A7_%D8%AD%D8%AF%D9%91%D8%B4_%D9%82%D8%AF%D9%91%D9%87?__eep__=6&__cft__%5b0%5d=AZW1e75jA7LY4laFYMIdM0QIvYSbYk6HkmTowtvQkk8HCM7dYXcEskUFLDhBVJdr1jNQlVjdMvgNw_USjLvr8HAbAP5WjojfBQrr__T-Zr88frNcwRtKz9DDeY-NgKDPhZ8xHMMyYzFh7T-EnxMrD6ier3MU0FZEGuYEY64Gi3_DvA&__tn__=*NK-R)

\-

أخيرا /

بعد ما تقع في الغلط الأوّل - اللي هيوصّلك للغلط التاني - ف��نتا ما زال
عندك الفرصة لتصحيح موقفك

\-

المصنع اللي بنيته وما اشتغلش - بيعه أو أجّره

\-

البضاعة اللي اشتريتها بزيادة عن حاجتك - بيعها بمواصفاتها الحقيقيّة
للعميل من غير كدب - ولو عاوز تسيّل فلوسها - رجّعها للتاجر - أو بيعها
لمنافس بسعر السوق - لكن ما تكدبش على العميل

\-

الناس اللي خدت منهم فلوس تشغّلها - صارحهم بالموقف - ووقّف الاتّفاق الربويّ
الل�� بينك وبينهم

\-

ملحوظة /

الكلام يمشي على اللي شاري عربيّة بالقسط عن طريق بنك - وقلنا له دا ربا -
وقال لك مضطرّ

مش عارف هيموت من إيه لو ما ر��بش عربيّة ملّاكيّ

\-

الكلام ينطبق حتّى على اللي دخل مطعم غالي عشان بسّ يعيش الجوّ بتاع الناس
الأغنياء

\-

ما تعتبرش الكلام للناس أصحاب ا��مصانع واللي شغّالين في ملايين بسّ
يعني

\-

إنتا ممكن تكون بتعمل في ن��سك نفس الجريمة بمجرّد نوع الموبايل اللي انتا
ماسكه وانتا بتقرأ البوس�� دلوقتي

بمجرّد إنّك واخد شقّة إيجار أكبر من احتياجات شركتك أو أسرتك

أو واخد محلّ ع الناصية بينما مجالك الناس عارفاك فيه بالاسم وهتجيلك لو
محلّك جوّا الشارع
