---
layout: post
title:  العقل الباطن   والمظاليم
date:   2024-04-10T00:00:01+03:00
author: Mahmoud Marzouk
categories: 3 - علم نفس البيزنس
published:  true
---
اتكلّمنا قبل كده عن ميكانيزمات العقل الباطن

وإنّ دوره هوّا إنّه يريّحك ويحميك

فخلّيني أضرب لك مثال عن لعب عقلك الباطن بيك بطريقة ( يريّحك
ويحميك )

\-

النموذج ده بيحصل لمّا انتا تشوف واحد مظلوم - فتقول عليه إ��ّه (
يستاهل )

\-

الحقيقة إنّ عقلك الواعي بيكون عارف إنّه ما يستاهلش ولا حاجة

ولإنّك عارف إنّه ما يستاهلش - ضميرك هيدفعك إنّك تحاول تساعده

لكنّك عارف إنّك ما تقدرش

\-

وهنا ييجي دور عقلك الباطن

إنّه - أوّلا - يريّحك

فيخلّيك ما تدافعش عنهم - وتشوف إنّ دا سببه حرصك على نجاتك

\-

فلمّا تعمل كده - ضميرك يأنّبك

وهنا ييجي دور عقلك الباطن في الوظيفة ا��تانية ليه - إنّه يحميك من وخز
الضمير

فيقول لك ( دا همّا يستاهلوا )

\-

فأصبحوا همّا يستاهلوا - يبقى إنتا ما كانش عليك واجب الدفاع عنهم
أصلا

فضميرك يستريّح

\-

حاجة مثلا زيّ ما الناس تقول - دا الفلسطينيّين همّ�� اللي باعوا أرضهم
لليهود

مع إنّ ما حدّش شهد على عقود البيع دي - لكنّك هتلاقي مصريّين كتير بيقولوا
الكلمة دي بمنتهى الثقة - ولا كإنّهم كانوا المحامي اللي بيكتب عقود البيع
دي

\-

همّا بيقولوا الجملة دي بالثقة د�� ليه ؟!

عشان يحموا نفسهم - دا شغل عقل باطن

\-

إنتا محتاج تحمي نفسك من هجومها عليك لمّا تقول لك إنتا ليه ما بتدافعش عن
اخواتك

هتلاقي مصريّ��ن كتير يقول لك انا عاشرت جنسيّات كتير - أسوئهم
الفلسطينيّ

\-

ليه ؟!

مع إنّه ممكن يكون ما عاشرش جنسيّات كتير ولا حاجة - وعمره ما قابل
فلسطي��يّ - بسّ هوّا محتاج يصنع جدار عازل جوّا نفسه يحميه من تخاذله عن نصرة
الفلسطينيّ

\-

وهتلاقي ناس بيستخدموا تحديدا كلمة ( خاين ) على الفلسطيني��

ليه ؟!

\-

عشان هوّا بيحسّ إنّ عدم دعمه للفلسطينيّ هو خيانة

\-

طي��ب وإيه الشيء الوحيد اللي ممكن يبّرر إنّك تخون اخوك ؟!

بالظبط - إنّ أخوك نفسه يكون خاين

\-

فاللي يقول على الفلسطينيّ إنه خاين - إعرف إنّ هجو�� نفسه عليه قويّ جدّا -
لدجة إنّ نفسه بتوصفه بالخيانة - مش مجرّد بالتقصير

يعني غالبا ده أكتر إنسان متعاطف مع أخوه الفلسطينيّ - وبيحتقر نفسه ف��
تخاذله - وبيعتبر التخاذل ده منّه يصل لمرحلة الخيانة

\-

الطريقة دي لعقلك الباطن في ترييحك وحمايتك بتمتدّ لدرجة إنّها توصل لإنّها
تشتغل عليك انتا شخصيّا !!

إنّك لمّا تتعرّض لظلم - تقول إنّك انتا تستاهل !!

\-

��ام مرّة سمعت ناس بيتكلّموا عن معاملة الحكومة للشعب - فيطلع من وسطهم وا��د
يقول ( إحنا أصلا شعب ما ينفعش معانا غير كده )

\-

أهو أخينا ده حصلت ج��ّاه النقاشات دي بين عقله الباطن وعقله والواعي -
فعقله الباطن عشان يحم��ه - قام مطلّع له فكرة إنّ احنا ما ينفعناش غير كده -
إحنا شعب ما يمشيش غي�� بالجزمة أصلا

\-

هوّا عمل كده ليه ؟!

دفاعا عم الحكومة ؟!!

لأ - إطلاقا

\-

هوّا عمل كده دفاعا عن نفسه - إنّه مش عاوز يطلع قدّام نفسه عاجز

فبيخلّي ظلم الحكومة ليه هوّا عين العقل - طيّب وإيه العيب إنّك تتعرّض لعين
العقل يعني ؟!
