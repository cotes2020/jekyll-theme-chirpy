---
layout: post
title:  سو وات
date:   2024-04-10T00:00:01+03:00
author: Mahmoud Marzouk
categories: 3 - علم نفس البيزنس
published:  true
---
الريموت ضاع

فالمدام بتقول لجنّة ورحمة - هاخصم تمنه من الحصّالات بتاع��كوا

المدام بتعطيهم كلّ يوم 5 جنيه رشوة بعد الفطار - يحوّشوها عشان يجي��وا لعبة
في العيد

فرحمة قالت - دا ب 10 جنيه - يعني هتخصمي من كلّ واحدة منّنا 5 جنيه - إيه
يعني

حسّيت ساعتها إنّه these are my girls

ومن هنا جاء سبب كت��بة البوست ده

\-

\#نصيحة_من_خبير{.underline}(https://www.facebook.com/hashtag/%D9%86%D8%B5%D9%8A%D8%AD%D8%A9_%D9%85%D9%86_%D8%AE%D8%A8%D9%8A%D8%B1?__eep__=6&__cft__%5b0%5d=AZVTLL2s0GhexiQBtXEAdJGtdaY9gCHeEGoMXVYNWWVA8JP9FmAo4ZXx6Vy1E-1906SZ3cGfsreexD-OPuD553G3V3s3OtqTYbVF9Yr2a5XAyz59npv9EremPkzX0pV2qFCoJOrB5pWTwfb9hZ28z56htkETxMCkqECgvVZCL87iXg9sDmgK6KXjbG0a1Wq5fuM&__tn__=*NK-R)

\-

من أهمّ الفروق بين رجل الأعمال والإنسان العادي هي ف��رة so
what

يعني هتخصمي 5 جنيه - تمام - so what

اخصميهم

\-

بل ممكن أقول لك ��نّ ده اكبر فرق بين عقل الإنسان العادي وعقل رجل
الأعمال

\-

وللتمثيل

تخيّل فيه حادثة - والناس داخلة الطوارئ تصرّخ - وتلاقي دكتور الطوارئ قاعد
بياكل سندوتش فول بالزيت الحار

ما هو أصل سندوتش الفول من غير الزيت الحار ولا له لازمة

ويا سلام لو شويّة طرشي

وكبّاية شاي

آسلااااام

تبقى اتعشّت يا دكتور والله - دماغ ولا دماغ الحمام المشوي

\-

بسّ إيه ا��دوشة دي

مش عارف يا عمّ - باين فيه حادثة ولّا حاجة زيّ كده

تمام

طيّب تقوم تعمل الشاي إنتا ولّا أعمله أنا

لا يا عمّ اعمله إنتا على ما أشوف ��لناس اللي بتصرّخ برّا دي

كلّ يوم في الخيلة دي

حصل إيه يعني

\-

يطل�� الدكتور يلاقي اللي متكسّر واللي متقطّع

تمام

نلحق الشاي بقى قبل ما يبرد

أصل الشاي لو برد ولا هيبقى له لازمة

\-

شربنا الشاي

بيني وبين�� الأكلة دي يلزمها ترييحة خمس دقايق كده - تعسيلة - الخمس دقايق
بيبقوا كإنّهم ليلة كاملة نوم

ومين سمعك يا دكتور

بسّ هاقوم أشوف الناس اللي مش عاوزة تبطّل صويت برّا دي

خير يا جماعة

بتصوّتوا ليه - مش عارفين نتكيّف من كبّاية شاي

إيه

إنتا مكسور

طيّب - هتبقى عال - جبّسوه

وإنتا متقطّع - خيّطوه

طب ياكل إيه يا دكتور ؟!

كلّ حاجة

ياكل كلّ حاجة يا جماعة عادي

\-

الدكتو ده مؤهّل يكون رجل أعمال

بسّ بشرط

يحافظ على المنتا��يتي دي

المنتاليتي بتاعة so what

دي أهمّ صفة في رجل الأعمال

\-

سبب ال��رود اللي عند الدكتور - والفزع اللي عند أهل المريض هو إنّ
الدكتور - دكتور

فهوّا متعوّد على الخيلة دي كلّ يوم - وعارف أوّل الموضوع من آخره

وا��د مكسور - أيوه - وبعدين - أقطّع لكوا شراييني يعني - ما هيتنيّل
يتجبّس

\-

طب افرض إنّه مات

تمام

الله يرحمه

بنعمل له الإجراءات وبننزّله التلّاجة وبييجوا أهله يستلموه
وبيدفنوه

أقدّم استقالتي مثلا

مات

ال��ه يرحمه

so what

\-

ده الفرق الأساسيّ عند رجل الأعمال

\-

في أحد الحوارات التليفزيونيّة مع نجيب ساويرس

المذيع بيسأله - بتتصرّف إزّاي لمّا ��كون فيه مشكلة كبيرة ومضطرّ تتفاوض مع
الطرف الآخر

فنجيب ساويرس قال - ��ا بروحش

إيه ؟!

ما بروحش - هيحصل إيه يعني !!!

\-

هيّا دي - so what

هنخسر

تمام - ما نخسر

إنتا زعلان ليه يا عمّ - هوّا إنتا اللي هتخسر - أنا اللي هاخسر يا أخي -
إنتا مزعّل نفسك ليه

\-

صديق ليّا عندهم مزارع مواشي

ب��حكي لي إنّه في ليلة اتّصل بيه غفير أحد المزارع

وقال له الحق - البهايم حلّت وطلعت من المزرعة

والغفير بيزعّق ويصرّخ

فقال له إيه يا عمّ ؟!

��يه إيه ؟!

بقول لك البهايم حلّت

أيوه - ما تحلّ - أعمل إيه يعني

تعمل إ��ه إزّاي

\-

بالمناسبة - عشان لو مش متخيّل - إنتا بتتكلّم في بهايم قيمت��م حوالي مليون
جنيه بيجروا في الأراضي بالليل دلوقتي زيّ البهايم

\-

نرجع للغفير اللي بيصرّخ

بتصرّخ ليه يا عمّ فلان

هنيجي نشوف

تخيّل حض��تك لو قعدت تجري ورا المواشي دي شهر - مش هتعرف تمسكهم - لإنّها مش
بالجري حضرتك - همّا ليهم طريقة بيتمسكوا بيها

لكن

الدكتور خلّص سندوتش الفول اللي بالزيت الحارّ - وشرب كبّاية الشاي - وقام
مسك البهايم في 5 أو 6 ساعا�� بسّ قبل الفجر ما يدّن

وخلاص

ليه ؟!

لإنّه دكتور

\-

زيّ ما الدكتو عارف إنّ المتكسّر بيتجبّس فـ so what

وزيّ ما صاحب مزارع المواشي عارف دول بيتمسكوا إزّاي من غير فرهدة
فـ so what

رجل الأعمال بردو بيبقى عارف المشاكل بنتعامل معاها إزّاي - فـ
so what

\-

عمّال تقول لنا ده أهمّ فرق بين رجل الأعمال والإنسان العادي

أمّال الإنسان العادي بيتصرّف إزّاي ؟!

\-

الإنسان العادي بيتعامل مع المشكلة باعتبارها ( مشكلة )

رجل الأعمال بي��عامل مع المشكلة باعتبارها ( عادي - so what )

\-

زيّ ما عربيتك بتعطل بيك ع ��لطريق - بيكون شعورك إيه ؟!

طيّب !!!

لو الميكانيكي عربيته عطلت بيه ع الطريق - بيكون شعوره إيه ؟!

دا الفرق بين رجل الأعمال والإنسان العادي

\-

طريقة تربية الإنسان العادي - بتحاول تفهّمه إنّه المفروض الدنيا دي لي��ا
نظام

والمطلوب هو إنّ الأمن يكون مستتبّ - والأمور تحت السيطرة

لكن رجل الأعمال بينسى الكلام ده في أوّل سنتين تلاتة شغل

وبيتبرمج على إنّ العادي هو إنّ الوضع يكون ( مش عادي )

\-

عشان كده كتبت بوست قبل كده بقول فيه إنّ المهندس لازم يتخلّص من التخاريف
اللي علّموها له في كليّة الهندسة

تخاريف زيّ مثلا إنّه 1 + 1 = 2

هههههههه

يا راجل

بقى 1 + 1 = 2

إنتوا اخترعتوا علوم جديدة من ورانا ولّا إيه ؟!

ههههههههه

قال اتنين قال

��هو ده من ضمن الهبل اللي بيضحكوا بيه على المهندسين

قال إيه ويقولوا له�� لكلّ فعل ردّ فعل

يا راجل ؟!

لكلّ فعل ردّ فعل ؟!!!

هههههههههههه

طب��ا فيه ناس طيّبين كتير من خرّيجين هندسة اعترضوا عليّا - فعملت لهم بلوك -
و so what

بسّ أنا عاذرهم

لإنّي في يوم من الأيّام كنت مخدوع زيّهم

\-

طريقة تركيب دماغ البشر اللي بتحصل لهم في المعتقلات الجماعيّة اللي اسمه��
المدارس بتبرمج دماغهم على إنّهم يكونوا آلات

لإنّنا كحكومة عاوزين المواطنين بتوعنا كده - مش عاوزين وجع دماغ - أنا
عاوز مواطن صالح

والصلا�� ده هو الصلاح ( من وجهة نظر الدولة ) - مش من وجهة نظر استفادة
المواطنين

وبناءا عليه بيطلع لك المنتج بتاع الإنسان العادي - اللي مش رجل أعمال
اللي ما يقدرش يقول so what

هوّا فيه مكنة ممكن تقول so what

\-

تخيّل إنّك طلب�� من ماكينة خياطة مثلا إنّها تعمل لك آيس كريم
!!!

لكن

لو طلبت من صاحب ��صنع ملابس - يصنّع لك آيس كريم من ماكينة الخياطة -
هيعملها عادي

لو طلب�� ده من الخيّاط - ممكن يشتمك

الفرق هو في ( عقليّة ) رجل الأعمال

\-

لو إنتا مش فاهم إزّاي صاحب مصنع الملابس هيطلّع آيس كريم من مكنة
الخياطة

��عادي

ما إنتا لسّه مش فاهم ليه نجيب ساويرس كان بيطنّش يروح جلسات
التفاوض

لمّا هتبقى رجل أعمال هتفهم
