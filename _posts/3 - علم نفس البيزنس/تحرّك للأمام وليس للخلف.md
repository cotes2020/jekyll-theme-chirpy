---
layout: post
title:  تحرّك للأمام وليس للخلف
date:   2024-04-10T00:00:01+03:00
author: Mahmoud Marzouk
categories: 3 - علم نفس البيزنس
published:  true
---
وإنتا طالع تركب المترو

هيقابلك السلّمين دول

واحد طالع وواحد نازل

\-

بشوف ناس كتير في حياتهم

كإنّهم عاوزين يطلعوا للمترو

على السلّم ��للي نازل

هتلاقيهم بيجروا

بيفركوا

نفسهم مقطوع

\-

وواقفين مكانه��

والمترو هيسيبهم ويمشي

\-

دي الناس اللي بتدخل

في مناطق مالهاش عل��قة بشغلها

ما تسيبش شغلك

وتشغل بالك بمناطق مش بتاعتك

\-

باستغرب ج��ّا من واحد بيناقشني على الواتس

عشان يعمل دراسة جدوى مشروع كذا

وبيط��ب يكلّمني على التليفون

\-

فأقول له أنا باتواصل كتابيّا ع الواتس بسّ

فيقوم مسجّل لي مقطع صوتيّ

\-

يا فندم أنا باتواصل كتابيّا فقط

\-

فممكن تلاقي الأخّ ده

داخل معايا في نقاش بخصوص

وليه تتناقش ع الواتس ب��ّ ؟!

وليه تتناقش كتابيّا بسّ ؟!

\-

إنتا مالك ؟!!!

\-

إنتا كده عامل زيّ اللي عاوز يطلع للمترو

على السلّم النازل

متخيّل المترو هيستنّاك ��لى ما تخلّص مهاتراتك

\-

إنتا ما بتتكلّمش عن مشروعك على فكرة

إنتا م��يّع وقتك

في فلسفة نتناقش بالكتابة ولّا بالصوت

\-

أمّال هتعمل إيه مع بداية 2022

لمّا أقول لك التواصل من خلال الإيميل فقط ؟!

\-

إنتا بتحاول تطلع على السلّم النازل

وأنا زيّ المترو

مش فارق معايا

أنا محمّل وماشي

وإنتا هتضيّع بقيّة يومك

بتجري عاوز تطلع السلّم اللي نازل

\-

ساعات باتخيّل الشخص ده بعد 10 سنين

قاعد مع صاحبه ع القهوة

وبيقول له من 10 سنين كنت هاعمل مشروع كذا

بسّ ما عملتوش

\-

فصاحبه يقول له ليه

\-

يقول له أصل كنت بكلّم واحد ع الواتس

وأصرّ إنّنا نتناقش بالكتابة مش ��الصوت

\-

يا ترى أنا ساعتها هكون فاكر الموقف ده ؟!

ويا ترى صاحبك ساع��ها هيقول لك إيه ؟!!!

\-

مش عاوزك تحصر الموضوع

في نقطة الواتس آب

والكتابة أحسن ولّا الصوت

لكن ارجع للصورة الكبيرة

\-

كام مثال في حياة ناس كتير

شبيه بموضوع طلوع السلّم النازل ده ؟

\-

كام مساحة الناس بتحرق فيها جاز

وهيّا مش مستفيدة منها حاجة

\-

باستغرب جدّا لمّا ألاقي خبر بيقول

شاهد ملابس الفنّانة الفلانيّة

التي أغضبت جمهورها

\-

هوّا اللي كاتب الخبر ده عقله سليم ؟!!!

يعني هيّا الملابس أغضبت الجمهور

عاوزني أنا أدخل أشوفها ليه ؟

أنا حابب أغضب نفسي يعني ولّا إيه ؟!!

\-

ليه فيه ناس أساسا تهتمّ تعرف ملابس فلانة

حتّى لو مش هتغضبهم

\-

هل ده سلّم طالع ولّا نازل ؟

وطالع للمترو اللي أنا عاوزه أساسا ولّا لأ ؟

\-

هل ده هيفيدني في مشواري ولّا لأ ؟

هيفرق معايا إيه ؟

\-

دع ما لا يفيد�� إلى ما يفيدك

ولمّا تعرف السلّم اللي طالع

ما تقفش

اجري عليه
