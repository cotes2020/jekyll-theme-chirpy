---
layout: post
title:  الوظيفة والاستقرار
date:   2024-04-10T00:00:01+03:00
author: Mahmoud Marzouk
categories: 3 - علم نفس البيزنس
published:  true
---
أكتر أذى هتسبّبه ليك الوظيفة - هو ( الشعور بالاستقرار )

الشعور ده مش طبيعيّ أصلا - مش هوّا الأصل اللي اتبنى عليه
الكون

الكون مبني على المطاردة الدائمة - والافتراس المستمرّ

الكون مبني على القلق والخوف والحذر

الكون مبني على ( التدافع )

ودي من حكمة ربّنا سبحانه وتعالى لاستمراريّ�� وتطوّر الكون

\-

أنا بشوف إنّ الخوف والجنس همّا أهمّ غريزتين في الإنسان

واحدة مسؤولة عن الحفاظ على حياة الإنسان - وعن تطوير إمكانيّاته لحماية
نفسه والارتقاء على الآخرين لحماية نفسه منهم

والتانية مسؤولة عن استمرار حياة الإنسان في أجياله

\-

فإنتا كإنسان أساسا مخلوق طول الوقت في صراع

بتيجي الوظيفة تخلع أنيابك عن طريق ( الاستقرار )

فانتا كإنس��ن بتفقد الصفات الأصليّة المزروعة فيك كمقاتل طول
الوقت

\-

بلاحظ ده بوضوح شديد لمّا بكون باعمل دراسة لواحد هو في الأساس مستثمر -
والتاني هو في الأساس موظّف

فرق شااااااااااسع جدّا

\-

الموظّف طول الوقت متوتّ�� - لدرجة إنّه بيوتّرني معاه

لكن المستثمر بيكون بارد - لدرجة إنّه ممكن يعديني بالكسل أصلا -
هههههههه

\-

الموظّف متعوّد إنّ الحياة ليها ترت��ب معيّن - فبيكون متخيّل إنّه هيقدر يلزم
البيزنس بترتيبات حياته

يعني مثلا الموظّف عارف إنّ فيه مرتّب بييجي يوم كذا

عارف إنّ يوم الجمعة أجازة - والأجازات الرسميّة الأخرى بتكون معلنة بالنسبة
له

بيكون عارف مواعيد الزيادات في مرتّبه

\-

فلمّا بيدخل يعمل بيزنس - بيبقى عاوز يشوف خريطة واضحة زيّ كده

طبعا دا حلم

خيال

\-

ولمّا ما بيقدرش يوصل للخريط�� دي - بيتّهم البيزنس بإنّه فيه حاجة
غلط !!

\-

الحقيقة إنّك انتا اللي فيك حاجة غلط

ألا وهي إنّك إنسان منمّط - عندك كلّ حاجة ليها مواعيد ونظام

وده أساسا هو نظام مخالف للنظام الطبيعيّ

النظام الطبيعيّ هو عدم الاستقرار - ووجود تطوّرات دائمة وتغيّرات حادّة
مستمرّة

\-

الموضوع يشبه إنّك جبت قطّ برّيّ - وبعدين عيّشته معاك في البيت - وبعدين
أطلقته تاني في البرّيّة

الحقيقة إنّ الغلطة حصلت لمّا انتا طلّعته من بيئته الطبيعيّة -
البرّيّة

وبكده إنتا قلّمت أظافره وخلعت أنيابه

تيجي بعد كده تطلقه في البرّيّة - فانتا حوّلته لضحيّة - مش مفترس
