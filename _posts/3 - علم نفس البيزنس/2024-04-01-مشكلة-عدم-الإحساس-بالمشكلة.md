---
layout: post
title:  مشكلة عدم الإحساس بالمشكلة
date:   2024-04-10T00:00:01+03:00
author: Mahmoud Marzouk
categories: 3 - علم نفس البيزنس
published:  true
---
أيّ حدّ بيسجّل فيديوهات لليوتيوب\
أو دروس تعليميّة\
بتواجهه مشكلة شائعة\
-\
كل الباعة الجائلين بيبتدوا ينادوا علي بضايعهم\
لحظة ما إنتا تبت��ي تسجّل\
-\
اي حاديد قاديما الامونيا قاديما حلل غسّالات قاديما للبيعا\
أيواه جوافة السنانيّة يا جوافة\
يا قلل الشربات يا منجة دمياط آجوافة\
عسل نجع حمادي يا عسل\
ايوا الباط البلدي وحلاوة الباط البلدي وطعامة الباط البلدي\
-\
السؤال بقي\
هل الناس دي فعلا بيتعمدوا يتكلموا وقت ما انتا بتبتدي تسجّل\
-\
والحقيقة - لا\
-\
هما طول النهار بيتكلموا كده\
بس انتا ما حستش بالمشكلة الا وقت التسجيل\
-\
وده اللي بيحصل معانا في حياتنا\
-\
انتا بترتكب اخطاء طول الوقت\
بس ما بتحسش بيها الا وقت ما تعمل لك مشاكل\
-\
فالعاقل هوا اللي يتابع اخطاؤه\
خصوصا البسيطة\
-\
ليه ما خدتش معايا النوتة والقلم وانا راجع من المكتب\
ادي عميل اتصل بيا وسال عن معلومة كنت كاتبها في النوتة\
-\
ليه ما قفلتش العربية وانتا داخل السوبر ماركت\
كنت هتخسر ايه ؟\
مش هتحس بالندم الا لما تطلع تلاقي العربية مسروقة\
-\
ليه ك��لت تاخد المفتاح وانتا نازل من الشقة\
اهو الهوا قفل الباب\
شوف حد يكسر ��ك الباب بقي\
-\
ليه بتغلط الغلطات التافهة دي\
انا لما بلاقي نفسي بتكلم��ي اني اكسل اعمل الحاجات دي\
-\
يعني سيب المفتاح هيحصل ايه\
سيب العربية مفتوحة هيجري ايه يعني\
-\
بقول لنفسي ( بلاش علوقيّة )\
باللفظ كده\
-\
علي الجانب الاخر\
جانب المشاعر\
-\
انتا طول الوقت بتعمل حاجة بتزعل اللي حواليك\
ما بتحسش بيها الا لما تلاقيهم بيبعدوا عنك\
وممكن ما تعرفش السبب\
-\
والسبب ببساطة انك كسلت في شوية حاجات\
علوقيّة يعني\
-\
كسلت تغسل سنانك - فريحة بقك كرهت اصحابك فيك - او زوجتك\
كسلت تعمل شغل السهوكة بتاع ال��طوبة - فزوجتك خدت جنب منّك\
-\
بقي كل كلامك مع زوجتك عن هموم الشغل وقرف ��لشغل\
فبطلت تتكلم معاك\
بقي صاحبك الحكيم اللي بينصحك - كل ما تشوفه تشي��له همّك\
هوّا عنده هموم كفاية - هيهرب منك لانك بالنسباله بقيت مصدر هم
��قط\
-\
كسلت تتصل بحد اتصل بيك وانتا مش جنب التليفون\
فاعتبر دي اهانة وتطنيش\
-\
الكلام ده بيحصل طول الوقت\
مش هتحس بيه الا ساعة الصدمة\
-\
ليه ��نتظر الصدمة ؟!\
-\
كان ليا واحد صاحبي - كنت باعتبره بنك الرومانسية المت��رك\
فقلت استغل الفرصة واساله\
ايه هيا الرومانسيّة ؟\
فقال لي ( التقدير )\
-\
بيني وبينك انا ما فهمتش كلامه\
بس قلت لنفسي - اكيد هوا صح\
انا اللي لسه مش قادر افهم كلامه\
ما هوا مرجع بقي\
-\
فقلت لنفسي\
خلي الجملة دي م��اك ممكن تفهمها بعدين\
-\
وفعلا فهمتها\
واحب اضيف\
-\
انا اضيف ؟! هههههه��هه - دانا غلبان\
-\
انا عاوز اضيف انا واقول ان اسوء صفة في اي انسان هي\
الانانيّة\
-\
انك تبقي عاوز تتمسخر بصاحبك\
دي انانية\
-\
انتا قررت تستاثر بالفرحة\
بغض النظر عن حزن الاخرين\
-\
انك تبطل تقول كلام حلو لزوجتك\
��ي انانية\
-\
انتا قررت ان العلاقة بينكوا تكون طريق واحد\
هيا بتقدم لك كل حاجة حلوة\
وانتا باعتبارك تستحق الحاجات دي فبتتلقاها وانتا مش واخد
��الك\
وما بتردش حتي بكلمة شكرا\
-\
مرة احدي الزوجات كانت مخنوقة وعاوزه ��عيّط\
فنرفزت جوزها عشان يشخط فيها - تقوم هيا تعيّط\
-\
دي انانية\
لانها قررت انها تفك عن نفسها\
بغض النظر عن اللي هيتنرفز ودمّه هيتحرق\
-\
انك تحكي كل مشاكلك لصاحبك الحكيم\
دي انانية\
انتا شايف ان الصح\
انك ترمي ك�� الهموم من علي كتفك لكتف صاحبك\
يشيل هوا - ما هوا حكيم\
-\
اما انا - انا عاوز ارتاح - افضفض وارتاح\
طيب واللي هيشيل الهم بدالك ده\
يتحرق هوا يعني عشان انتا ترتاح ؟!\
يا اناني\
-\
طب احكيله علي نص مشاكلك يا اخي\
الرحمة حلوة\
-\
دايما راقب نفسك\
وراقب الاخطاء الصغيرة\
-\
زميلك مش هيسمحلك تشتمه بامه - ده غلط كبير\
لكن مميسمحلك طول الوقت تقول له يا واد يا واطي\
و��وا شخص محترم\
-\
اي نعم انتوا متربيين مع بعض\
لكن ما عادش يصح تقول له يا واطي\
او يا واد\
-\
واحدة واحدة هيبعد عنك\
-\
ابن اختك واحدة واحدة هيتج��بك\
لما انتا كل شويه تفكره انه كان بيعملها عليك وهوّا صغير\
ابن اختك ب��ي مدير في شركته - ما عادش ينفع تكلّمه كده\
-\
انزلوا الناس منازلهم\
خلي�� حساس\
وراقب اخطاءك الصغيرة\
الاخطاء الكبيرة مش محتاجة مراقبة\
-\
انت�� لو شتمته صاحبك بامه مش هيسكت لك\
الخطا الكبير مش بنفس خطورة الخطا الص��ير\
-\
ومعظم النار من مستصغر الشرر\
-\
واذا كنت بتحب - حب بس لازم - لازم تكون حساس\
وفتّش علي روحك - قبل ما تفتّش يا خوي ع الناس\
وانظر لبيتك - ولا تنظرش لبيوت الناس\
واللي ما ترضاهش علي روحك - ما ترضاهش يا خويا ع الناس
