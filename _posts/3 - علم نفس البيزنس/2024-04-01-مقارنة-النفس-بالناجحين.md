---
layout: post
title:  مقارنة النفس بالناجحين
date:   2024-04-10T00:00:01+03:00
author: Mahmoud Marzouk
categories: 3 - علم نفس البيزنس
published:  true
---
بسم الله الرحمن الرحيم\
-\
مقارنة النفس بالناجحين\
-\
فيه حاجة اسمها خداع النفس - وحاجة اسمها جلد الذات\
طب ليه ما سموهاش جلد النفس\
اهو سموها كده وخلاص يا اخي - ده انتا عليك حاجات غريبة\
-\
جلد الذات هو انك تفضل طول الوقت تلوم نفسك\
وتقول علي نفسك انك فاشل\
-\
واسهل طريقة هنا هيا انك تقارن نفسك بالناجحين\
فتقول مثلا\
شوف بيل جيتس معاه فلوس قد ايه\
وانا مع��يا فلوس قد ايه\
-\
او ماعاييش اساسا فلوس قد ايه\
ليه بقي\
عشان انا فاشل\
ما انا فاشل\
-\
لا يا ابني انتا جميل\
لا انا فاشل\
-\
وده بيبقي شخص مستمتع باللي بيعمله ده\
غالبا الانسان طالما بيعمل حاجة يبقي مستمتع بيها\
حتي لو مكتئب - بيبقي مستمتع بالاكتئاب\
وهيقاومك لو حاولت تخرجه من مود الاكتئاب ده\
لانه مستمتع\
-\
فانا شخصيا مش عاوز احرمك من الاستمتاع\
لكن عاوزك تستمتع بحاجة تانية\
-\
ما هو البكاء في قصر علي شاطئ البحر\
اجمل بك��ير من البكاء في سجن\
طالما انتا مزاجك طالب بكاء يعني\
-\
طب بالنسبة لمقارنة النفس بالناجحين\
انا شايف ان فيها حاجة صح وحاجة غلط\
-\
الحاجة الصح هيا انك تاخدها دافع للنجاح\
وتكبر املك في ربنا انه زي ما جعل الناس دي تنجح\
فممكن يجعلك انتا كمان تنجح\
-\
ودليل علي ان النجاح مش مستحيل\
بدليل ان فيه ناس نجحت اهي\
-\
المشكلة بقي فين\
المشكلة انك تقارن نفسك بيهم دلوقتي وانتا مش في نفس مرحلتهم\
يعني انتا في تالتة ميكانيكا وبيل جيتس ��اخل ف السبعين\
-\
امال ايه الصح\
الصح هوا انك تقارن نفسك ببيل جيتس لما ��ان زيك في تالتة
كلية\
لو لقيت انه وهوا في السن ده كان بيبذل مجهود اكبر منك\
ساعتها فعلا من حقك تجلد ذاتك\
وانا اجي واجيب صحابي معايا نجلدك عا��ي\
-\
طيب\
هل اقارن نفسي بيه لما ابقي داخل ع السبعين\
يعني اقول ما انا وانا داخل ع السبعين مش هابقي ملياردير
بردو\
-\
لا خالص\
لانك ما عندكش علم الغيب\
اللي تقدر تقول بيه انك لما تبقي داخل ع السبعين\
مش هتكون حققت ��روته\
وممكن اكتر\
وممكن اقل\
ما تستصغرش خزائن ربّنا\
-\
زائد انك اساسا لو دخلت ع السبعين وما حققتش ثروته\
فده عادي\
مش مطلوب من كل الناس تبقي مليونيرات\
المطلوب من كل الناس هو الاجتهاد\
التوفيق ده من عند ربنا\
-\
وفيه عدل وفيه فضل\
يعني ايه\
يعني اللي فيه بيل جيتس مش لازم يكون العدل ��ن ربنا ليه\
النجاح غير الطبيعي ده غالبا بيكون فضل من ربّنا\
-\
يعني\
بردو عشان الحتة دي مكلكعة\
عشان ابسطهالك\
-\
تخيل ان واحد تاني بذل نفس مج��ود بيل جيتس\
هل كان هيوصل لنفس الثروة\
الاجابة هي - مش لازم\
-\
لكنه كان غالبا هينجح وهيبقي غني\
ده العدل\
-\
اما ان الغني ده يتضاعف اضعافا مضا��فة\
بالحجم ده وبالسرعة دي\
ده فضل من ربنا\
مش عدل يعني مش جزاء او مقابل بالظبط المجهود المبذول\
-\
مع انك في بعض التجارب\
ممكن تلاقي انسان يبذل مجهود عظيم جدا وما ينجحش\
ساعتها اقول لك يبقي ربّنا هيدّخر ليه جزاءه بشكل تاني\
صحة بقي سعادة راحة بال ابناء صالحين\
مش كل المكسب فلوس - ولا كل الفلوس مكسب\
-\
يعني\
لما تجتهد\
ما تشترطش علي ربنا انك عاوز تبقي زي فلان والا ابقي زعلان\
ولا حتي تشترط انه يوفّقك - بس غالبا ربّنا هيوفّقك\
-\
فيه نقطة تانية مهمّة\
قصص النجاح لا تتكرر\
هي فقط الهام للناجحين ا��جدد\
لكنها ليست كاتالوج تمشي عليه بالمللي تحقق اللي حققه من قبلك
بالمللي\
-\
ما ينفعش تقعد تدرس وتذاكر قصص الناجحين بهدف تكرارها\
معظم النج��حات الساحقة بتكون مبنية علي طفرة\
طفرة بتصنع ملياردير\
فانتا ما ينفعش تبني قصة نجاحك علي انتظار الطفرة\
-\
اجتهد انتا بس وربّنا سبحانه وتعالي هيقدّر لك الطفرة في وقت انت لا
تعلمه\
ده مش شغلك ولا دورك ولا تفكر في��\
-\
الطفرة دي هيا اللي اتكلم عنها احمد شيبه لما قال\
وركبت اول موجة - ف�� سكّة الاموال\
-\
لكن\
ما ينفعش تلعب ع الطفرة دي\
تنتظر مثلا ان الكورة ��قع من ايد حارس المرمي عشان تحط جون\
-\
لكن\
لو انتا شغال علي نفسك صح طول الموسم\
والظروف اتكتلت ضدك\
هتحصل الطفرة\
-\
عشان كده انا لا اؤمن بالصدفة\
انا اعتبرها مكافئة إلهية للمجتهدين غالبا\
نعجز نحن عن تفسيرها\
ف��سميها صدفة او حظ\
-\
يبقي\
ادرس قصص الناجحين بهدف استلهام صبرهم\
عنادهم\
ذكائهم\
وليس تجربتهم\
-\
التجارب لا تتكرر\
الطفرات لا تتكرر\
لكن\
ا��مجهود يتكرر\
التفكير يتكرر\
الصبر يتكرر\
-\
اخيرا\
لا تنس في ظل معركة ��لحياة الطاحنة هذه\
ان كل هذه المعركة تحدث علي ظهر سفينة\
في بحر الحياة\
ولكن الشاطئ هو الحياة الاخرة\
-\
فلا تتحوّل لكلب فلوس\
تعس عبد الدرهم - تعس عبد الدينار\
تعس عبد الخميصة والخميلة\
تعس وانتكس\
واذا شيك فلا ��نتقش\
-\
فاللهم اجعل الدنيا في ايادينا\
ولا تجعلها في قلوبنا
