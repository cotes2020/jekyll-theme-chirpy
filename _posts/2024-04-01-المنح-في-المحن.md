---
layout: post
title:  المنح في المحن
date:   2024-04-10T00:00:01+03:00
author: Mahmoud Marzouk
categories: 0 - مفاهيم حياتيّة
published:  true
---
أحيان كتير بفكّر إيه أحسن نعمة ربّنا أنعمها عليّا

أو أحسن صفة يعني

��بلاقي إنّ أحسن صفة

هيّا إنّ ربّنا سبحانه وتعالى جعلني دايما

أشوف ا��حاجات الوحشة بصورة حلوة

\-

زمان كان والدي شديد جدّا في تربيّتي

فكنت أقول لنفسي

أكيد ده هيخلّيني لمّا أكبر

أكون أحسن من زمايلي

كنت بفكّر كده وأنا في ابتدائيّ

تخيّل !!

\-

لمّا شلت مادّة في الكليّة

قلت أكيد دي فرصة

عشان أقدر أذاكر المادّة دي وأنا أكبر سنة

فأكيد استيعابي ليها هيكون أفضل

\-

تعرّضت لإصابة في الركبة وأنا بالعب كاراتيه

فك��نت وسيلة لإنّي اتعلّم

إزّاي أسيطر علي حركات رجلي بشكل أفضل

لانّه أ��ّ حركة غير محسوبة كانت كفيلة تدمّر رجلي

\-

عربيتي عطلت عطل غير مفهوم في وقت من الأوقات

وجرّبنا كلّ المحاولات الممكنة لتصليحها

كانت لا تتجاوز سرعة 120 كيلو مثلا

اكتشفت لاحقا إنّ ده عوّدني علي السواقة الهادية جدّا

\-

ربّنا ما أكرمنيش بأولاد ذكور

فبقيت عايش حياتي بمنتهي اله��وء

لإنّي مش مطلوب منّي أسيب ورث لوارث

\-

البنات هيتجوّزوا وأجوازه�� يتكفّلوا بيهم

زهرات أشمّهن وعلى الله رزقهن

ويبقوا ييجوا يزوروني بأحفادي

لكن اللي هتتبقّى معايا هيّا زوجتي

فبقيت مهتمّ بيها أكتر حتّ�� من البنات

\-

وبقيت عايش حياتي مش شايل همّ

إنّي أبني لابني عمارة أو مصنع

عشان أأمّن له مستقبله

\-

جالي القولون

فاعتبرتها فرصة ممتاز��

لتظبيط الأكل وإنّي أبطّل عكعكة

\-

وعشرات النماذج الأخرى

كلّ حاجة تقريبا بتمثّل حاجة سلبيّة عند حدّ

أنا بشوفها بشكل ما حاجة إيجابيّة

\-

في وقت من الأوقات دخلي قلّ بشكل رهيب

الوقت ده اللي اتعلّمت فيه

إمتي أقول لأ لحاجة ما بيجيش منها فلوس

واتعلّمت متها إنّي أدير الموار�� المتاحة بأفضل شكل

\-

صديق مرّة غدر بيّا غدر كبير

اتعلّمت وقتها ات��امل مع الناس بحسن نيّة

لكن لحدّ درجة عمق معيّنة

يعني حسن نيّة سطحيّ

وعند مستوى معيّن من المعاملة

يتحوّل التعامل لتعامل مادّيّ بحت

\-

في وقت من الأوقات

كان معايا موبايل جاب آخره

وبطّاريّته بتفصل بسرع��

فكنت معتبرها فرصة

لإنّي أتعلّم إزّاي أدير اليوم بموبايل هيفصل

و��زّاي أمشي بجوجل مابس بأقلّ استعانة

واعتمد أكتر على تصوّري للخريطة

بدون ما أشغّل الموبايل

بشغّله فقط في اللحظات الحرجة

مع العلم إنّي بسافر لأماكن بعيدة وغريبة

\-

في آخر سنة في الكليّة

شلت مادّة على درجة واحدة

قدّمت التماس واترفض

فاضطرّيت أدخل دور نوفمبر 2010

عشان درجة واحدة

\-

بسبب الدرجة دي

جيشي اتأجّل 6 شهور

وبناءا عليه

اشتغلت ف�� ال 6 شهور دول قبل ما أدخل الجيش

فكان فارق جدّا

بيني وبين حدّ طلع من ��لكليّة للجيش مباشرة

\-

ده غير إنّي دخلت دفعة 140 احتياط بدل 139

دفعة 139 كانت كلّيّتها 9 شهور

لكن 140 كانت 6 شهور فقط

\-

ودفعة 140 كانت أوّل دفعة ما يكونش ليها قديم

واللي دخل الجيش عارف يعني إيه قديم

فبسبب الدرج�� دي

اترحمت من إنّي يكون لي قديم في الجيش

\-

ده غير إنّ دفعة 139 عاشت الثورة داخل الكليّة

ودي كانت أسوء فترة عدّت على طلبة في كليّة

لكن إح��ا رحنا في الطراوة

بعد ما كانت الدنيا استقرّت نسبيّا

\-

ده غير إنّي بقيت دفعة صيف مش دفعة شتاء

واللي راح فايد عارف يعني إيه الشتاء في فاي��

كلّ ده كان بسبب درجة نقصتها
