---
layout: post
title:  لماذا لا يجيب الخبراء
date:   2024-04-10T00:00:01+03:00
author: Mahmoud Marzouk
categories: 2 - نصيحة من خبير
published:  true
---
السلام عليكم\
بخصوص موضوع ان البعض بيتضايق\
لما بيسال سؤال علي جروب تعليمي مثلا\
وما يلاقيش اجابة\
-\
الموضوع ممكن يبان بسيط\
لكن اسمح لي اوضح لحضرتك كل ابعاده\
-\
مبدئيا وقبل الكلام\
انا الحمد لله ليا حوالي 500 درس تعليمي علي قناتي الشخصية\
بعضها يتجاوز ال 3 ساعات شرح متواصل في حاجة ��احدة\
علي مدار 5 سنوات\
جاوبت فيهم علي مئات الأسئلة إن لم يكن الآلاف\
-\
فاعتقد ان ده بداية مناسبة او تمهيد واجب\
لان حضرتك تعرف اني متمرس في الموضوع ومش هاتكلم بدون علم\
-\
أوّلا\
فكرة انك تلزم اي حد انه يقول اللي عنده دي مش صحيحة\
كل انسان حر\
حتي ان موضوع كتم العلم وكده لا ينطبق حرف��ا علي ما نتحدث
عنه\
ارجع لتفاصيل الموضوع شرعيا\
لكنه لا ينطبق بشكل تا��ّ علي ما نتحدّث عنه\
-\
والا يبقي تروح للدكتور يكشف عليك ببلاش\
او انتا شخصيا ياللي بتسال سؤال عن مشكلة في مكنتك اللي في
الورشة\
ومتضايق من ا��لي مش عاوز يعطيك اجابة ببلاش\
يبقي المفروض تشغل المكنة بتاعتك للناس ب��لاش\
وتبيع منتجاتك ببلاش\
والا هتبقي بتمنع الخير عن الناس\
ولا انتا ه��فرض المجانيّة علي الناس وتستثني نفسك\
-\
ايه رايك في الكلام ده ؟!\
-\
يبقي بلاش ندخل من مدخل ان كل ما تسال حد عن سؤال\
انه مجبر يجاوب\
لا خالص\
-\
ثانيا\
مين قال ان اللي انتا بتسال عنه ده سؤال تافه\
وليه متوقع انه با��تباره سؤال تافه\
فالمفروض كل الناس تجاوب عليه ببلاش\
-\
طيب لما هوا سؤ��ل تافه - فانتا تقدر تقرا عنه وهتلاقي اجابته
بسهولة\
لانه تافه - انتا اللي قلت مش انا\
فتقدير مدي صعوبة السؤال ده دور اللي بيجاوب - مش اللي بيسال\
-\
وفكرة ان السؤال تافه دي اساسا مش في صالحك\
لان مش المفروض السؤال التافه ده يفضل يتسال طول العمر\
المفروض ان فيه مصادر لتوثيق الاسئلة الشائعة دي\
روح ابحث فيها ووفر مجهود الخبير للاسئلة الصعبة\
-\
الخبير بطب��عته مش هيحب يجاوب علي الاسئلة التافهة كل يوم\
وده السبب الرئيسي اساسا لاننا بنعمل سلاسل تعليمية اساسا\
الا وهو اني مش عاوز كل يوم اضيع ساعة في الاجابة علي سؤال
متكرر\
فبعمل له فيديو تفصيلي\
وكل ما حد يسالني نفس ��لسؤال باحيله علي الفيديو وخلاص\
-\
المفروض انتا تشوف السلاسل دي\
وتسا�� فيما بعدها - يعني في الاسئلة الاصعب منها\
لكن لو سالتني سؤال انا مجاوبه في فيديو مدته 3 ساعات\
ما تتوقعش مني اني اضيع من عمري 3 ساعات تانيين عشان
افهمهولك\
انتا روح شوف الفيديو\
انتا مكسل يبقي انتا حر\
انا عملت اللي عليا - بينما انتا مكسل تعمل اللي عليك\
-\
ثالثا\
طبيعي جدا ان الجروبات دي\
غرضها الاساسي عند اعضائها هو الاستفادة\
بدليل حضرتك شخصيا داخل تسال وتستفيد\
فما تستغربش لو لقيت غيرك بردو داخل يجيب شغل بفلوس ويستفيد\
ليه بتعتبر ان انتا من حقك تدخل تستفيد\
والناس التانيين دورهم انهم يخ��وا يقدموا الافادة ويمشوا ؟!\
-\
لازم تفهم ان الخبير ده\
اللي انتا شايفه ملزم يجاوب علي اسألتك مجانا\
لازم تفهم انه وراه مسؤوليات\
بيت واولاد �� و و و و\
فمش مستغرب خالص منه انه يبحث عن شغل بفلوس\
ويوفر وقته اللي هيضيعه في الاجابات المجانية\
ويحوله لانه يستغله في تحصيل الرزق\
-\
رابعا\
هل حضرتك لو خدت اجابة مجانية من حد\
وطلعت الاجابة دي غلط وعملت لك مشكل�� في المكنة بتاعتك\
هل انتا شايف ان اللي اعطاك الاجابة ده مسؤول عن عواق��ها ؟!\
-\
ده سؤال مهمّ\
لانّه هيترتّب عليه اني ليه اعرض نفسي للمسائلة ب��ني اجاوب علي
سؤال\
وبعد شهر ولا اتنين الاقي واحد بيشهر بيا وبيقول انه خد
بنصيحتي\
والدنيا خربت عنده\
لو هتاخد اجابة مجانية من حد فلازم تبقي عارف انك انتا\
وانتا فقط المتحمّل لعواقبها\
-\
وفي المقابل لازم تعرف ا�� عند مستوي معين من الاسئلة\
علي طول ومن نفسك روح للتدخل المباشر من خبي�� في المجال\
والتدخل ده لازم تبقي عارف انه بفلوس\
ولو لقيت حد هيعطيك اج��بة مجانية قول له شكرا مش عاوزها\
ما تخليش نفسك حقل تجارب للمبتدئين في ��لاسئلة الخطيرة\
-\
انتا لو عندك عربية مرسيدس\
من نفسك هتبقي عارف ان اي حاجة فيها اطلع علي التوكيل\
لان الصنايعي اللي هيشتغل لك شغل رخيص ويوفر لك 100 جنيه\
هيلبسك بعد كده في تلفيات ب 10 آلاف جنيه\
-\
فانتا من نفسك تبق�� فاهم ان السؤال ده عن الجزئية دي في
المكنة\
ما تسالوش لحد هيجاوبك بالمجان\
من نفسك تبقي فاهم كده\
والا تحمل العواقب لوحدك\
ده طبعا يختلف عن لو عندك عربيّة فيات موديل سنة 70\
-\
خامسا\
ليه ما تقولش ان اللي جاوب اجابة مجانية ده مش عارف حاجة ؟!\
-\
معظم المبتدئين في اي مجال\
بيلاقوا انه م�� المثير ليهم انهم يتقمصوا شخصية الخبير\
ويخش يفتي اي فتي عشان يحس انه ��ه دور واضافة في المجال\
فانتا في النهاية كصاحب مكنة انتا اللي هيلحقك الضرر\
مش هوا\
-\
سادسا\
مين قال لك ان اللي جاوب ده عنده تصور حقيقي للمشكلة\
ده عامل زي ما تكلم دكتور في التليفون\
فيوصف لك دوا في التليفون\
فتكلم الصيدلي في التليفون\
فيبعت لك الدوا ديليفري\
-\
ولا الدكتور شخّص ال��رض بنفسه وبايده وبعينه\
ولا الصيدلي عرف انتا عندك حساسية من ايه\
ولا الست حامل ولا الراجل عنده الضغط ولا ولا ولا\
وفي الاخر متوقع ان العيان هيخفّ ؟!\
ازّاي ؟!\
الحكم علي الشئ فرع عن تصوّره\
-\
أخيرا وأنا سايب دي للآخر لأهمّيتها\
الناس اللي بتسأل همّا السبب الرئيسي\
في ان اللي عنده خير بيمنعه\
-\
وده باشكال كتير جدّا\
أوّلا\
تلاقي واحد داخل يسال بطريقة غير مهذبة\
وطبعا مهذبة وغير مهذبة دي بتختلف من حد للتاني\
وكل ما اللي هيجاوب هيكون خبير في مجاله أكتر\
كل ما معيار الادب عنده هيعلي\
-\
بمعني\
��مكن تسال سؤال بصيغة ما\
واحد مبتدا يعتبر ان دي صيغة كلام عادية ويجاوب ��ليك\
واحد خبير هيعتبر ان صيغتك دي ينقصها الانضباط والادب\
وبناءا عليه هينأي بنفسه عن الطريقة دي في النقاش\
-\
بل انه هيعتبر ان اللي جاوبوا عليك هزّقوا نفسهم\
لانهم سمحوا ليك تكلمهم بالطريقة دي ورغم ذلك ردّوا عليك عادي\
-\
ثانيا\
من اسباب ان اللي بيسال بيكون سبب في عدم الاجابة\
انه بيسال سؤال غير محدّد\
والسؤال كما نعرف هو نصف الاجابة\
-\
يعني انا لما ح�� يقول لي انا جيت ارسم الجزء الفلاني\
ما عرفتش ارسمه\
أعمل إيه ؟\
حطّ نفسك مكاني وقول لي أقول له إيه\
-\
يا فندم اسال سؤال محدّد\
قول لي انا رسم�� الجزء الفلاني\
وفي الخطوة الفلانية\
جيت اعمل كذا\
حصل كذا\
بالتحديد\
هنا انا اقدر ارد عليك\
-\
غير كده يبقي انا هانزل معاك لمستنقع من التوهان\
أنا في غني عنّه\
-\
يعني ايه انك تقول لي جيت اعمل كذا\
فالبرنامج ما ر��يش يعملها\
يعني اجي احايل البرنامج يعني عشان يرضي ؟!\
ازغزغه يعني ؟!\
اجيب له ايس كريم عشان ما يزعلش ويكمّل شغل ؟!\
-\
ما ينفعش تقول لي جيت اشغل المكنة ما اشتغلتش\
اعمل ايه بقي ؟\
حط نفسك مكاني -- انا ارد واقول ايه ؟!\
ما فيه 10 الاف سبب يخلوا المكنة ما تشتغلش\
-\
انا وانا في الجيش خدت عسكري ونزلت بيه العيادة\
الدكتور بيقول له مالك يابني ؟\
قال له تعبان يا دكتور\
تعبان يعني فيك ايه ؟\
تعبان خالص يا دكتور\
الدكتور بقي هيتجنن\
ومع��ه حق طبعا\
-\
يا سادة\
السؤال نصف الاجابة\
والتوصيف نصف التشخيص\
توصيف المريض للأعراض\
هو نصف تشخيص الطبيب للمرض\
-\
ثالثا وأخيرا وهي الأهمّ\
وهي اكثر الأسباب اللي تخلّي الخبير يهرب من الاجابة\
إنّ اللي بيسال سؤال ويلاقي حد يجاوب عليه\
بيقوم صايده\
-\
يعني انتا سالت سؤال رقم 1\
انا ��اوبت\
انتا روح اشتغل علي الاجابة بقي\
-\
لا\
مش ده اللي بيحصل\
اللي بيحصل انك بتقوم مشعب الموضوع\
وسائل سؤال رقم 2 و 3\
-\
لو انا جاوبت\
هل انتا هتسكت وتروح تجرب الاجابة بقي ؟!\
لا\
هتشعب الموضوع وتسال سؤال 4 و 5 و 6 و 36589\
-\
المشكلة الاكبر انك شوية شوية\
هتبتدي تعاملني علي اني انا المسؤو�� عن المشكلة\
أو كإنّ أنا اللي عملت المشكلة أساسا\
أو كإنّي أنا اتبنّيتك خلاص\
أو كإنّك إنتا ابني أصلا بسّ انا خلّفتك ونسيتك\
-\
هتبتدي تلومني علي ان السؤال رقم 9 اجابته مش دقيقة\
وانك لما عملت اجابة السوال رقم 58 ح��لت معاك مشكلة\
و و و و و\
-\
فانا ايه اللي يزنقني معاك الزنقة دي اساسا\
��صاحب السؤال مسؤول بشكل كبير عن الاجابة\
ونتمنّي التوفيق للجميع
