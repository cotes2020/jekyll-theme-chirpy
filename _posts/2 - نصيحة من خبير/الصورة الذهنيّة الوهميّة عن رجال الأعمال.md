---
layout: post
title:  الصورة الذهنيّة الوهميّة عن رجال الأعمال
date:   2024-04-10T00:00:01+03:00
author: Mahmoud Marzouk
categories: 2 - نصيحة من خبير
published:  true
---
خلّينا نتكلّم النهارده عن الصورة النمطيّة ( المزيّفة ) التي صنعها الإع��ام
عن رجال الأعمال

\-

للأسف الإعلام رسم للناس صورة خياليّة عن رجال ��لأعمال وحياتهم
وتصرّفاتهم

وللأسف الناس ما عندهاش مصدر تاني - فخدت ا��إعلام كمصدر وحيد

\-

وبعد ما خدوا الإعلام ( اللي هوّا وهم ) كمصدر للمع��ومة - صدّقوا المعلومة -
وبقوا بيبنوا عليها !!!

فلو ناقشت حدّ في نقطة من النقاط دي هيعترض عليك - ومرجعه في النقطة دي إنّك
ما شفتش فيلم كذا أو مسلسل كذا - كان فيه فلان طالع صاحب شركة أو صاحب مصنع
وكان بيعمل إيه ؟!!!

وفي هؤلاء يصدق قول الحقّ سبحانه وتعالى ( وَمَا لَهُمْ بِهِ مِنْ عِلْمٍ ۖ إِنْ يَتَّبِعُونَ
إِلَّا الظَّنَّ ۖ وَإِنَّ الظَّنَّ لَا يُغْنِي مِ��َ الْحَقِّ شَيْئًا )

\-

فخلّينا نناقش بعض هذه الخرافات عن رجال الأعمال

\-

الخرافة الأولى /

رجل الأعمال بينام مع السكرتيرة بتاعته !

\-

عمليّا - أساسا رجل الأعمال ما عندوش سكرتيرة حضرتك

أنا دخلت عشرات المصانع - ممكن مصنع أو مصنعين اللي شفت فيهم
سكرتيرة

وما فيش سكرتيرة بتقابلني في مكتبها - وبعدين تدخل تبلّغ صاحب الشركة إنّي
وصلت - فيقول لها قول�� له يتفضّل - فتطلع من مكتب المدير شبه قزازة
الكوكاكولا - وتقول لي محسن ��يه منتظر حضرتك

ما فيش الخيالات دي خالص !!!

\-

وحتّى لو فيه سكرتيرة - ��ينام معاها بتاع إيه يعني ؟!!!

\-

الخرافة الثانية /

مكاتب الشركات شبه الفنادق

ما فيش الكلام ده - أنا بقابل أصحاب المصانع في مكاتب متواضعة جدّا -
وأحيانا بيكونوا ما دخلوهاش من فترة - وكلّها كركبة وتراب

همّا طو�� الوقت في صالة الإنتاج ( وده غلط - لكن ما علينا ) وبيدخلوا
المكتب لمّا ي��ون فيه مقابلة مع حدّ

فلو حضرتك متخيّل إنّك هتعمل شركة وتشطيب سوبر لو��س وبتاع - ما فيش الكلام
ده - إحنا عاوزين نصنّع حضرتك - مش هنتمنظر على بع��

\-

الخرافة الثالثة /

رجال الأعمال بيغسلوا أموال

تعرف تتنيّل

أموال إيه اللي هيغسلوها - همّا عارفين يجيبوا أموال الأوّل

\-

موضوع غسي�� الأموال ده هو ميكانيزم دفاع نفسيّ

حضرتك بتبقى شايف حدّ ناجح ومعاه ف��وس - فقدّامك حاجة من اتنين

إمّا هوّا مجتهد وانتا مقصّر

أو

إمّا هوّا مجرم وانتا شريف

\-

فنفسك بتختار ليك الخيار التاني - عشان تقدر تواجه نفسك

لكن ما فيش حاجة اسمها غسيل أموال بالتصوّر اللي في خيالك ده

\-

الخرافة الرابعة /

رجل الأعمال معاه طبنجة في الدرج - والمنافس اللي بيض��يقه بيخطفه في شنطة
العربيّة ويصفّيه في مكان مجهول على الصحراويّ

يا ��ماعة كتير كده !!

رجل الأعمال آخره في الصياعة إنّه يكون مصاحب ظابط الم��احث

طبنجة إيه بسّ وصحراويّ إيه

\-

الخرافة الخامسة /

رجل الأعمال بيشرب سيجار

سيجار ؟!

\-

رجل الأعمال عايش في فيلا ولا قصر القبّة

هوّا عايش كويّس - بسّ مش فيلّا بسبع جناين وعشرين حمّام سباحة

\-

رجل الأع��ال راكب مرسيدس وقدّامه جيب جراند شارلوكيّ فيها البودي جاردات
بتوعه

هوّا راكب تويوتا حضرتك

\-

رجل الأعمال بيلبس بدلة وكرافتّة وصديريّ - ��بيبيون فوق الكرافتّة - وبيحطّ
منديل في جيب الجاكت - وبيلبس بالطو فوق د�� كلّه - ونضّارة شمس
بالليل

دا يموت كده حضرتك - هوّا رجل أعمال ولّا بتاع تنّورة

\-

أنا كنت يوم داخل مطعم أنا ورجل أعمال - هوّا لابس قميص وبنطلون - وأنا كنت
لابس بدلة

الراجل في المطعم بصّ لي وقال لي اتفضّل يا باشا - على أساس أنا اللي
عازمه

هههههههه

بيلبسوا تيشيرتات عادي حضرتك وكوتشيّات

\-

الخرافة السادسة /

فيه رجلات أعمال

ما فيش يا فندم - كلّه�� دكورة

\-

الخرافة السابعة /

المصطلحات

ما فيش رجل أعمال بيقول على ��لمليون أرنب

ما فيش رجل أعمال بيقول على الديل مصلحة

\-

الخرافة الثامنة /

النصب على البنوك

ما فيش رجل أعمال بينصب ع البنك وياخد الفلوس و��هبق ع اليونان

\-

الخرافة التاسعة /

المنافسة

ما فيش رجل أعمال سايب الحرب اللي دايرة تحت في مصنعه - وبيعمل مخطّطات
لوذعيّة لتدمير أعدائه

يفلح بسّ في العكّة اللي هوّا فيها - هوّا عارف يحطّ منطق يا عيني

\-

الأكتر من كده إنّ كلّ 10 منافسين في مجال بتلاقيهم دواير - كل 3 ولّا 4
عاملين دايرة - بيميّلوا على بعض

يعني احنا أصحاب 10 مصانع بلاستيك مثلا - لو الخامة خلصت من عندي - هاتّصل
بزميلي ( المنافس بتاعي ) وأقول له الطنّ عندك ب��ام

لو في السوق ب 33 مثلا ومش لاقيينه - هيقول لي ب 34 - هقول
له تمام - هابع�� لك العربيّة تحمّل 2 طنّ - عادي

ما تتخيّلش إنّه في الناحية التانية هيقوم مرجّع ضهره لورا - ونافخ دخّان
السيجار - وقايل في سرّه من غير ما يفتح ��قّه ( أخيرا جيت تحت إيدي يا عتمان
) ما فيش الخيالات دي !!

\-

الأقرب للواقع إنّ المنافسين بيلاقوا مساحة من التعاون - لمصلحتهم طبعا -
مش عشان همّا أمامير يعني

يعني في فترة وقف الاستيراد اللي فاتت - كان ممكن مستورد عنده دولار من
حصيلة تصديريّة - والتاني ما عندوش - فاللي عنده يستورد بضاعة للي ما
عندوش - ويضيف عليها هامش 1 ولّا 2 % - ويبقى الاتنين كسبانين

\-

المستوردين كانوا بيقسّموا الكونتينرات على بعض - بحيث ما يبانش إنّها
منتجات تامّة الصنع

يعني إنتا بتستورد خلّاط مفكّك وتجمّعه - وانا باستو��د كاتل مفكّك
وأجمّعه

الكونتينر لو دخل كلّه أجزاء خلّاطات كاملة - هيتعامل كإنّه منتج تام -
فيتحمّل بجمرك كبير

\-

فنعمل إيه ؟

انا أستورد ��ونتينر نصّه أجزاء ما تعملش خلّاط كامل - ونصّه أجزاء ما تعملش
كاتل كامل

وإنتا كذلك

ونبدّل الأجزاء مع بعض هنا بعد ما الكونتينرات تدخل

أي نعم دا بقى متراقب دلوقتي - لكن أقصد أضرب لك مثال على تعاون
المنافسين

\-

مصانع الورق مثلا - كلّهم عاملين ربّاطيّة ضدّ مورّدين الدشت - بيحدّدوا سعر
يشتروا بيه

مصانع الورق لو حدّ منهم خطّه عطل وعنده التزام يوميّ بتوريد 50 طنّ مثلا وعمل
40 فقط النهارده - بيميّل على زميله ( منافسه ) ياخد منّه 10 طنّ يكمّل بيهم
شغله - ومردوده يعني وجمعيّة ودايرة

\-

فصورة الم��افسة اللي في السينما والتليفزيون خياليّة بنسبة
كبيرة

\-

الخرافة العاشرة /

رجال الأعمال ما يعرفوش ربّنا سبحانه وتعالى

الحقيقة إنّ الدافع الأوّل عند معظم رجال الأعمال هوّا إنّهم ( فاتحين
بيوت )

لو اشتغل بحيث يحقّق مرتّبات العمّال فقط آخر الشهر وما كسبش حاجة - بيطيّب
خاطر نفس�� بإنّه كفاية البيوت المفتوحة من ورا المصنع ده

زائد طبعا الخير اللي ك��ّ واحد منهم بيطلّعه بمعرفته

فالصورة النمطيّة الخياليّة بتاعة الإعل��م دي وهم يا جماعة - مالهاش علاقة
بالواقع

\-

أخيرا قبل ما أختم البوست عندي ملحوظتين

\-

أوّلا /

أنا باتكلّم عن 99 % من رجال الأعمال - فيه 1 % ت��نيين أصحاب مصانع أدوية
وبتاع - دول فعلا اللي هتلاقيهم عايشين في قصور

لكن الغالب الأعمّ فإنّ رجال الأعمال همّا ناس عاديّين - ممتلكاتهم عادي��ة -
وعيشتهم فوق المتوسّطة

\-

ثانيا /

أنا باتكلّم عن عملائي

العميل اللي بيفكّر يعمل دراسة - فهوّا حدّ محترم

العميل اللي بيفكّر يطلب است��ارة - فهوّا حدّ محترم وشغّيل
ومتواضع

فيه ناس تانية واخدة السكّة الشمال - دول مش هييجوا على طريقي
أصلا

\-

فأي نعم قد يكون كلامي هنا متأثّر بنوعيّة العملاء بتوعي

لكن حتّى لو متأثّر وعاطي صورة جيّدة بنسبة 90 %

قالصورة الحقيقيّة هتكون جيّدة بنسبة 80 % - مش هتكون العكس تماما
يعني

م�� الأفكار اللي رسّختها السينما في عقول الناس

إنّ المنافسة في البيزنس حرب قايمة على كلّ المستويات

بما في ذلك إنّك هتعمل مصنع - فصاحب المصنع التاني هيخطف ابنك - ويقول لك
لو ما طلعتش من السوق احنا هنبعت لك كلّ يوم صباع من صوابعينه

\-

وإنّ صاحب المصنع المنافس هييجي يقف قدّام مصنعك بعربيّة جيبّ سودة متفيّمة -
وينزّل القزاز حتّة صغيّرة - عشان ما يبانش من ورا القزاز

ما عشان كده عامله فاميه - أمّال إيه - تمويه

\-

وبعدين ينزّل حتّة صغيّرة من النضّارة الشمس - مش بينزّلها كلّها - عشان عينه ما
تبا��ش بردو

كلّ ده ونمرة العربيّة باينة في كاميرا المراقبة عادي - بسّ مش م��مّ - ما
العربيّة دي مسروقة أصلا - سرقتها من صاحب مصنع حبّ يدخل السوق من غير ما
يستأذن من الكبار

\-

وبعدين ياخد العربيّة ويمشي - وييجي بالليل يلغّم المصنع -
وزريبو

عشان بعد كده تبقى تهتمّ بدراسة المنافسين قبل ما تعمل أيّ
استثمار

\-

ومن ضمن الخيالات دي بردو - إنّ أصحاب المصانع المنافسة بيتجمّعوا بالليل في
حتّة مقطوعة ع الصحراويّ الدبّان الازرق ما يعرفلهاش طريق جرّة - اسمها واحة
عسّول - في مدخل السادات

وبعدين ينزلوا يعملوا ربّاطيّة عليك - عشان يخلّسوا عليك

\-

ومش لازم يخلّصوا عليك بالغشامة يعني - لا - همّا هيغرّقوا السوق بالبضاعة -
فانتا تغرق - والملّاحة - الملّاحة - وحبيبتي ملو الطرّاحة

\-

إيه يا جماعة الأكشن ده ؟!

هوّا ��لأستاذ أحمد السقّا قرّر يفتح مصنع ولّا إيه

همّا أصحاب المصانع فيهم حيل أساسا يفوقوا لك ولّا لغيرك

ما تسيبوهم في حالهم - دول بيورّوا حوالي�� نفسهم أصلا

\-

وعربيّة جيبّ إيه - دول راكبين تويوتّا

ونضّارة شمس وولّاعة سخّان - ليه الأوفر ده ؟!!!

\-

وبعدين سوق إيه اللي هيغرّقوه بالبض��عة - مش لمّا يتنيّلوا يصنّعوا بضاعة
كفاية أصلا يبقوا ينزّلوا بضاعة أك��ر من احتياج السوق

وهينزّلوها أرخص منّك إزّاي عشان يغرّقوك - همّا أسا��ا مش ملاحقين على رفع سعر
الخامات

هوّا حضرتك كنت مطبّق على دراسة السوق - ولّا كنت مطبّق على MBC
أكشن ؟!

\-

ملحوظة

الحالة الوحيدة اللي ممكن تخاف فيها فعلا من الأكشن ده - هيّا إنّك تدخل سوق
( فيه منافس واحد فقط )

\-

في الحالة دي فعلا ممكن المنافس ده يخطفك ويغتصبك ويصوّرك

ودي الحالة اللي محتاج تدرس فيها فعلا ردود الفعل المتوقّعة هتكون إيه -
وهتتعامل ��عاها إزّاي

\-

لكن بردو في الآخر هيعمل إيه يعني - ولا حاجة

الدنيا أب��ط من كده بكتير - وكلّ يوم بنشوف ناس بتدخل السوق - لا حدّ
اتخطف - ولا المنافسين عملوا ربّاطيّة وغرّقوا السوق ولا حاجة

\-

هيّا فقط حالة إنّك تدخل لمنافس واحد دي اللي محتاجه بعض الانتباه -
والانتباه العادي اللي المفروض تكون منتبهه في أيّ وقت - مش هنجيب خبير من
ال CIB يعمل لها خطّة يعني

\-

لكن غير كده - لو دخلت سوق فيه 10 منافسين مثلا - فكلّ واهد في هالو يا
م��هي

وكلّ واحد مش ملاحق على حاله أصلا

وبعدين إنتا ما حدّش شايفك أصلا - ما كلّ يوم ناس بتدخل وناس بتطلع - هوّا حدّ
فاضي لحدّ

\-

غير كده ادعولنا نلاحق ع التلطيش اللي احنا فيه

أصحاب المشاريع زيّهم زيّ الناس - كلّ��ا في الكرب سوا - وممكن همّا في كرب
أكبر

\-

\#قالوا_علينا_ديابة{.underline}(https://www.facebook.com/hashtag/%D9%82%D8%A7%D9%84%D9%88%D8%A7_%D8%B9%D9%84%D9%8A%D9%86%D8%A7_%D8%AF%D9%8A%D8%A7%D8%A8%D8%A9?__eep__=6&__cft__%5b0%5d=AZXtlANYAY4lZfCNeQZqZvZ_NAdAjYA2erDacj3IvNfPRGnzxSL-DbZxvEsOYpps8vvbI5rKSmewmb8RckBL0luUmdWh6XJMmBwLKUjD7aToYMrHbBpkgWzAw_2inJbymkG9dhAZB77YwWciUwkoD5jrZwoL2uqpd-k1qMpTNlVNvkL0cGh2531ABTrainhHBjM&__tn__=*NK-R)

\#واحنا_يا_ن��س_غلابة{.underline}(https://www.facebook.com/hashtag/%D9%88%D8%A7%D8%AD%D9%86%D8%A7_%D9%8A%D8%A7_%D9%86%D8%A7%D8%B3_%D8%BA%D9%84%D8%A7%D8%A8%D8%A9?__eep__=6&__cft__%5b0%5d=AZXtlANYAY4lZfCNeQZqZvZ_NAdAjYA2erDacj3IvNfPRGnzxSL-DbZxvEsOYpps8vvbI5rKSmewmb8RckBL0luUmdWh6XJMmBwLKUjD7aToYMrHbBpkgWzAw_2inJbymkG9dhAZB77YwWciUwkoD5jrZwoL2uqpd-k1qMpTNlVNvkL0cGh2531ABTrainhHBjM&__tn__=*NK-R)
