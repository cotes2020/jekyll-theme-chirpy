---
layout: post
title:  التعامل مع المنافسين
date:   2024-04-10T00:00:01+03:00
author: Mahmoud Marzouk
categories: 2 - نصيحة من خبير
published:  true
---
باشتري المنتج ب ٨

وببيعه ب ١٠

فتح جنبي منافس بيبيع ب ٩

أعمل إيه ؟!

.

شوف حضرتك

الموضوع هو حالة من التالي

.

١

إنتا عندك ميزة في منتجك تخليه أغلى من منتج المنافس

يبقى اشتغل على إبراز الميزة دي

.

ما تتوقعش إن العميل فاهمها لوحده

ولو العميل فاهمها وبيستعبط وعاوز ياخد منتجك بسعر المنتج الأقل
قيمة

اشرح له ميزة منتجك . عشان ما يبقاش ليه حجة

.

٢

منتجك زي منتج المنافس . ما لوش ميزة

لكن انتا اللي ليك ميزة عن المنافس

عندك ضمان أفضل . بتبيع آجل . عندك تشكيلة أكبر . خدمة ما بعد البي�� أفضل
. عندك خدمة توصيل

يبقى اشتغل على إبراز ميزتك للعميل

.

٣

لا ��نتجك مميز ولا إنتا مميز

شوف هل المنافس قادر يجيب المنتج أصلا أرخص من��

بيجيبه ب ٧ ويبيعه ب ٩

بينما انتا بتجيبه ب ٨ وتبيعه ب ١٠

يبقى اجتهد إنك تجيب منتجك من مصدر أرخص

.

ممكن انتا بتشتري آجل وهوا بيشتري كاش

إنتا بتشتري كميات قليلة وهوا بيشتري كميات كبيرة

إنتا بتجيب من تاجر جملة . وهوا بيجيب من مصنع . أو بيستورد
بنفسه

.

ممكن انتا بتصرف كتير عل�� النقل للكميات الصغيرة . انقل كمية كبيرة مرة
واحدة

ممكن انتا مأجر مك��ن كبير ع الفاضي . أجر مكان أصغر

ممكن انتا معين موظفين كتير بدون داعي . مشيهم

.

شوف مصاريفك الكتير فين

في الخامة ولا في التشغيل

وقلل الم��اريف

.

اكسب من المنبع يعني . المكسب في الشراء

.

٤

ليس كل ما سبق

وانتوا الاتنين زي بعض بالظبط

وهوا داخل يحرق

.

ف هنا أقول لك شوف . هل هوا بيحرق بمناسبة الافتتاح مثلا . لكنه مش هيقدر
يكمل كده طول الوقت

أ�� بيحرق عشان بيصفي وهيخرج من السوق

أو ممكن يكون بيحرق من باب الغباء . حاسب حساباته غلط . ومش فاهم إنه
بيحرق نفسه

.

في الحالات دي إثبت على سعرك . وسيبه يحرق شهر ولا شهرين

كده كده هوا هيخرج من السوق

بس هيخرج وإنتا سعرك ١٠

لو نزلت ل ٩ . وهوا خرج . هترجع ل ١٠ إزاي ؟!

.

٥

لا ده ولا د�� ولا ده

وانتا كنت واخد خير السوق . وبتكسب ٢ جنيه في القطعة لإن ما فيش
��نافس

لكن الأمر الواقع خلاص إن السلعة دي بدأت تنتشر . وبقى فيها منافسين
راضيين يبيعوا ب ٩

فيؤسوفني أقول لحضرتك بيع ب ٩ زيهم

.

\#نصيحة_من_خبير{.underline}(https://www.facebook.com/hashtag/%D9%86%D8%B5%D9%8A%D8%AD%D8%A9_%D9%85%D9%86_%D8%AE%D8%A8%D9%8A%D8%B1?__eep__=6&__cft__%5b0%5d=AZWpuKMG28OcmpfrJL-PaH5K7V6e_EHlTSd7qeoY0tG5KhTXGMaNVE9_E6xgUKhbc2mFg6eKGi6au8hhHbX1_-62c3PU_wMIwtczEjNc5Q2cMeeYTTp_OoLRtdZsBxh8An6rUt6j1qVTG7DIjrAYL6Wh4Ig9BXZTvi1AdttgkRW4_w&__tn__=*NK-R)
