---
layout: post
title:  لا تهمل تأسيس المشروع
date:   2024-04-10T00:00:01+03:00
author: Mahmoud Marzouk
categories: 2 - نصيحة من خبير
published:  true
---
يقال إن بنت من أسرة متواضعة . كانت شغالة في قصر أحد الأثرياء في
المدينة

لما جات البنت تتجوز . صاحب القصر قال لها . قولي عاوزة إيه في جهازك وأن��
اجيبهولك

.

فالبنت قالت

عاوزة لمبة زي اللي في السقف

وحنفية زي اللي في الحيطة

.

مع إن البنت كانت عايشة في قرية ما دخلتهاش الكهربا ولا الميه

.

دا مثال بعض الناس اللي تعرف إن فلان عمل مشروع كذا وناجح فيه . فيقوموا
رايحين عاملين نفس المشروع !!!

.

حضرتك اللمبة اللي انتا شايفها منورة دي . وراها سلك في
الحيطة

السلك ده واصل على شبكة كهرباء في المدينة

الشبكة دي واصلة على محطة كهرباء

.

فما تتخيلش إنك بمجرد ما هتحط اللمبة في حيطة المنزل اللي في القرية .
هتنور

.

ولو اللمبة ما نورتش . ��دا مش عيب اللمبة

ولا عيب القرية

العيب هو على اللي خد الصورة السطحية فقط من الموضوع

.

العيب على اللي عمل المشروع بدون ما يكون عنده خبرة فنية في
المجال

العيب على اللي صنع منتج . وبعدين اتفاجأ بطبيعة سوق المنتج
ده

.

العيب على اللي اهتم فقط بشكل المنتج . بدون ما يهتم بمواصفته . ولا جودته
. ولا سعره

وبعدين اتفاجأ إن الناس بتنفر من الجودة . أو بترفض السعر

.

في لقائي مع د إيهاب مسلم . سألني . لو هتختار تعمل مشروع لنفسك . تختار
أي مشروع ؟

فقلت مصنع صناعات مستمرة . المصنع اللي يشتغل ٢٤ ساعة في اليوم . بدون ما
يعتمد على حاجة تشغله أو توقفه

.

دي اللي بنسميها . ��لمصانع المظلمة

كناية عن إنك لو طفيت النور في المصنع . يفضل شغال

.

النهارده لقيت رسالة من حد عاوزني أشرح مفهوم المصانع المظلمة

قلت له لي��

قال لي . عاوز اتعلم !!

.

حضرتك لسه هتبدأ تتعلم النهارده . تقوم داخل ��لى المصانع المظلمة على طول
؟!!
