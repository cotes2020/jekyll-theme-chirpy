---
layout: post
title:  مثال كيس الزبالة
date:   2024-04-10T00:00:01+03:00
author: Mahmoud Marzouk
categories: 2 - نصيحة من خبير
published:  true
---
كتبت البوست ده من حوالي ساعة

وخلال الساعة جالي حوالي 20 ردّ كلّهم ما و��لهمش معنى البوست
!!!

كده يبقى الغلط عندي

فخلّيني أوضّح معنى البوست ��نعا لحدوث لبس

أو إنّ نتيجة البوست تكون مضرّة بدلا من أن تكون نافعة

\-

معنى البوست هو إنّ حضرتك لو عاوز تعمل بيزنس - فكلّ اللي مطلوب منّك هوّا إنّك
تعلن عن إنّك بتعمل البيزنس ده

\-

هييجي واحد يعمل عندك أوّل ش��لانة - دا أوّل كيس زبالة

اعلن عن ده

\-

فيه حدّ هيشوف الإعلان ومعاه كيس زبالة تاني

هيجي لك

اعلن عن ده

\-

لحدّ ما الناس كلّها تعرف إنّ ا��لي معاه كيس زبالة ييجي لحضرتك

\-

فلو إنتا واقف قدّام مؤسّسة عظيمة - بتتفرّج عليها من برّا السور - وبتسأل
نفسك - معقول أنا أقدر اعمل صرح زيّ ده - وبتقول لنفسك ( مستحيل
طبعا )

فأنا بقول لك اعمل بسّ أوّل خطوة - واعلن عنها

ومع الوقت هتبتدي الناس تجيلك - ومع الوقت هتتراكم النتائج - لحدّ ��ا يكون
عندك مؤسّسة عظيمة زيّ المؤسّسة اللي إنتا واقف قدّام سورها دلوقتي

\-

أكبر شركات المقاولات في مصر مين - عدّ كده - هتلاقي منهم صبّور
مثلا

صبّور دا بدء إزّاي ؟!

بدء ببناء مقابر

ترب !!!

\-

بسّ ابني الترب صحّ - واعلن عن ده - شويّة شويّة هتلاقي حدّ بيقول لك طب تعمل
لي ملحق ع الفيلّا بتاعتي

طب تعمل لي فيلا

\-

اعمل الملحق واعمل الفيلا - واعلن عن ده

\-

هتلاقي حدّ بيقول لك طب تعمل لي عمارة - طب تعمل لي كومباوند - دي أك��اس
الزبالة المقصودة في المثل

\-

أنا قلت إنّ ده أخطر مثل سمعته في البيزنس - وأنا ما بقولش كلام استهلاكيّ -
يعني مش كلّ ما هقول مثل وعاوزك تنتبه ليه هقول لك ده أخطر مثل

لأ - هيّا بتبقى مرّة واحدة - أخطر مثل ده - يبقى أخطر مثل ده

أخطر معلومة هي معلومة الدخل المحايد - تبقى أخطر معلومة هي معلومة الدخل
المحايد

أهمّ مبدأ محتاج تفهمه هو مبدأ الأرزاق - يبقى أهمّ مبدا محتاج تفهمه هو
مبدأ الأرزاق

\-

نرجع للمثل

اتكلّمنا عن صبّور

خد عندك مثلا الفوتوسيشنز

\-

زمان كانت الناس بتروح استوديو تتصوّر يوم الفرح

طلع واحد بيقول أنا باعمل فوتوسيشنز

يعني إيه يا عمّ فوتو��يشنز

\-

فأخينا ده خد أخوه وعروسة أخوه وراحوا أرض زراعيّة وخد لهم كذا لقطة وقال
لك دا فوتويسشنز

ورفعها على صفحته ع الفيسبوك

دا أوّل كيس ��بالة

\-

شافته بنت عبيطة تانية - قالت أنا عاوزة كيس زبالة من ده

فعمل الفوتوسيشنز التانية ونشرها

\-

لحدّ ما بقى عندنا مزبلة الفوتوسيشنز المنتشرة حاليا

مزبلة فعلا

\-

المثال التالت - العبد لله

جيت في 2018 وقلت أنا باعمل دراسات جدوى للمصانع

ولا حدّ عبّرني

هههههههههههههه

\-

فضلت من 2018 ل 2020 أنزّل فيديوهات تعليميّة على قناة المكتب

\-

في 2020 عم��ت أوّل دراسة فعليّة

أعلنت عنها

\-

جه واحد تاني

وتالت

والحمد لله الموضوع مشي

\-

لكن كان أهمّ حاجة بعد توفيق ربّنا سبحانه وتعالى هو إنّي أعلن عن تسليم
الدراسة الأولى

والتانية

والتالتة

وهكذا

\-

حبّيت أزرع في دماغ الناس فكرة إنّ الناس دي بتعمل دراسات فعليّة - غير
دراسات مكاتب المحاسبة

فبقيت أحكي كتير عن مواقف ما تحصلش إلّا مع حدّ بيعمل ��راسات فعليّة بتتناول
الخامات ومصادرها والماكينات ومورّديها وهكذا

\-

فتلاقيني عامل بوست باحكي فيه على الهامش إنّي أثناء تواصلت مع شركات
الخامات المصريّة فما ردّوش ع الإيميلات - وصياح كتير بقى

طب أثناء تواصلي مع شركات الماكينات الصينيّة قالوا لي كذا - وقلت لهم
كذا - وقالوا وقل��ا - وهكذا

فتبتدي تتزرع في دماغ الناس إنّ دا بيعمل دراسة تنفيذيّة فعلا

مش ورقتين وجمع وطرح وخلاص ودراسات من اللي بتتقدّم للبنوك والتنمية
الصناعيّة

\-

حبّيت أزرع في دماغ الناس إنّ دي ناس شغّالة على الأرض

فروح مصنع واتصوّر قدّام المكن ونزّل صورة مع هاشتاج إحنا ع
الأرض

وصورة ��انية من مصنع تاني

صورة تالتة من مفارق طرق صحراويّة وأنا رايح مصنع عل�� حدود
ليبيا

وهكذا

\-

فالمثال بتاع الظابط ده - هو أخطر مثال في البيزنس

عاوز تعمل بيزنس كبير ( مزبلة )

المطلوب فقط هو أوّل خطوة ( أوّل كيس ��بالة )

والإعلان عنها ( إنّ الناس تعرف إنّ اللي معاه كيس زبالة يحطّه
ه��ا )

وسيب الحياة تتعامل

بعد شويّة هتلاقي بقى عندك مزبلة كبيرة ( بيزنس كبير ) !!!
