---
layout: post
title:  الفلوس بتروح فين
date:   2024-04-10T00:00:01+03:00
author: Mahmoud Marzouk
categories: 2 - نصيحة من خبير
published:  true
---
اشتغلنا كتير - وما مسكناش فلوس

مسكنا فلوس كتير - بسّ جه التضخّم أكلها

وانتا عمّال تقول الدنيا جميلة والناس بتكسب

بطّل تنظير بقى !!!

\-

أبطّل تنظير ؟!

دانا هاهريك تنظير

\-

هوّا فيه حدّ بينجح من غير ما يتّبع النظريّات

غيرش بسّ انتا اللي طول عمرك عايش في مجتمع جاهل - لا وبيستغرب هوّا فقير
ليه ؟!

\-

حضرتك اشتغلت كتير - أنا مصدّقك

ومسكت فلوس كتير - أنا مصدّقك

وحاسس إنّك بتجري جري في المحلّ - واقف عند نقطة الصفر في د��يرة مفرغة - صحّ
كده ؟!

آه والله - هوّا ده فعلا - إنتا عرفت منين ؟!

\-

ههههههه

عرفت منين

عيب عليك

هوّا انا بتاع كفتة - هههههه

\-

تعالى ن��اقش ليه المشكلة دي بتحصل - وازّاي تتحلّ ؟!

\-

أوّلا /

هل حضرتك كسبت فعلا ؟!

أمّاااااال - دانا \.....

بسّ - إنتا فهمت السؤال الأوّل ؟!

\-

أنا ما بسألكش انتا كسبت ولّا لأ - أنا بسألك ( إنتا كسبت فعلا
؟! )

\-

حاكم ا��تا ممكن تكون بتكسب - بسّ ما بتكسبش !

وممكن تكون بتكسب - بسّ بتخسر !!

وعلى رأي عبد الحليم - عرفته قدّ ما عرفته - وما عرفتوش

\-

واحد عايش طول عمره يكسب 100 ألف جنيه في الشهر

حلو ده

لذيذ طبعا

\-

دوّر وراه بقى - تلاقيه شغّال في مصنع ملك وارثه من أبوه مساحته 5000
متر

هوّا شغّال على مساحة 500 متر فقط من ال 5000

المصنع ال 5 آلاف متر ده لوحده لو أجّره - هيجيب له إ��جار 100 ألف
جنيه

فهوّا المفروض يخصم الإيجار ده من ربحه أصلا

\-

فبال��لاة على النبي كده فتح كلام ال 100 ألف جنيه اللي بتكسبهم - بتخسر
قصادهم ب��يل إيجار المصنع !!

\-

يعني كنت ممكن تستأجر مصنع 500 متر تعمل فيه نشاطك �� 20 ألف جنيه - وتأجّر
المصنع ال 5000 متر ب 100 ألف جنيه للغير

آخر الشهر تاخد ال 100 ألف من هنا - تدفع منهم 20 ألف هنا - وتحطّ في جيبك
80 ألف ربح صافي

\-

آمنت إنّك ممكن تكون ( حاسس ) إنّك بتكسب - بينما انتا في الحقيقة ما
بتكسبش - أو بتخسر أصلا

بالمناسبة

اخصم 20 ألف جنيه مرتّب مدير - ما انتا شغّ��ل بنفسك - يعني لو بتكسب 100 ألف
جنيه - فالمفروض تطلّع منهم مرتّب مدير

\-

دا لسّه كتير حضرتك

ما هي معظم الناس اللي بتقول لك انتوا بتنظّروا دو�� - همّا عمّالين يخسروا
ومش حاسّين - ومتهيّأ لهم إنّ همّا اللي ولاد سوق ��عارفين كلّ حاجة - واحنا فقط
بننظّر !!

على أساس إنّنا مش شغّالين في نفس أمّ السوق !!

\-

وانتا بقالك سنين بتقوم من النوم تروح مصنعك - مصنع واحد

بينما انا كلّ أسبوع في مصنع - فمعتبر نفسك تعرف عن السوق أكتر منّي إزّ��ي
يعني مش عارف !!!

آهي أيّ هجايص والناس عاوزة تحسّ بنفسها وخلاص

\-

نفسي افهم جايبين الثقة دي منين في حين إنّكوا بتقولوا إنّكوا
بتخسروا

يعني اللي انا افهمه - إنّنا نكون بننظّر - وانتوا ماشيين بالهجايص
وبتكسب��ا - فتقولوا لنا العلم بتاعنا احنا مالهوش لازمة - بدليل إنّكوا
شغّالين ��الهجايص وبتكسبوا من غير العلم

\-

لكن انتوا شغّالين بالهجايص - وبتخس��وا - مفتخرين بيها قوي ليه كده
وبتنتقدوا اللي بينظّروا ؟!

بامارة إيه يعني ؟!

\-

والدي الله يرحمه كان ليه صديق صحّته متنيّلة بنيلة - فوالدي كان بيقول له
بطّل سجاير وبتاع

فقال له عارف يا أستاذ احمد - أنا طول عمري باشرب سجاير وجوزة - وكنت بوطّي
وانا صغيّر على قناية الميّه اشرب منها عادي

قال له يا عطا الله ما انتا صحّتك منيّلة بنيلة اهو - بتتفشخر
بإيه !!!

\-

فأنا بردو عاوز اعرف الناس اللي بتتفشخر بإنّهم شغّالين بالفهلوة ��ول
بيتفشخروا ليه

كسّبتكوا يعني الفهلوة فبتتفشخروا بيها ؟! ما هي مخس��راكم !!!

\-

إحنا لو مسكنا البيزنس بتاعك فصّصناه هتطلع انتا بتخسر أساسا - وبتجري في
المحلّ

مش بتكسب وبتجري في المحلّ

يعني كويّس إنّك حاسس إنّ اللي جاي على قدّ اللي رايح أصلا - دا عظمة - إنّ
عندك دخل جاي على قدّ ��للي رايح

\-

لو مسكنا البيزنس بتاعك وفصّصناه - هيطلع فيه اخرام كتير ج��ّا بتضيّع ربحك
الحقيقيّ

عشان كده انتا حاسس إنّ ما فيش ربح - حتّى لو ك��ت آخر الشهر بتمسك فلوس -
وآخر السنة الميزانيّة بتقول انتا كسبان مليون جنيه - لكن انتا مش شايف منهم
حاجة في خزنة شركتك

\-

فيه حوالي 30 حالة غير موضوع المصنع ال 5000 متر التمليك ده - هقول لك في
آخر البوست على اسم الحلقة اللي بتشرح الموضوع ده

حوالي 30 حالة يا مؤمن بيكون الناس فيها فاكرة ��نّها بتكسب - وهيّا إمّا ما
بتكسبش - أو بتخسر

\-

فالأوّل - قبل ما نستغرق في الكلام عن موضوع عملنا فلوس ومش لاقيينها ده -
شوف الأوّل إنتا عملت ��لوس فعلا - ولّا عملت وهم ومتهيّأ لك إنّك عملت
فلوس

\-

لكن

هنفترض إنّ أخينا ده فعلا بيحقّق ربح إيجابيّ

حلو كده

تعالى نشوف بقى ليه مش حاسس بيه

\-

السبب الأوّل هو /

عدم فصل الماليّة الشخصيّة عن ماليّة المش��وع

\-

معظم أصحاب المشاريع - وخصوصا الصغيّرة - لو سألته بيتك بيصرف كام في
الشهر - مش هيعرف

ليه ؟!

لإنّه خزنة شركته مفتوحة على محفظته !!

\-

وهوّا معقول مصاريف البيت تكون هيّا السبب ؟!

آه طبعا - معقول جدّا

\-

صيف 2017 - كان موسم قياسيّ بالنسبة لي كمدرّب سوليدووركس

كسبت من صيف 2017 لبداية شتاء 2018 حوالي 120 ألف جنيه

وده كان رقم جبّار ساعتها بالنسبة لحدّ شغّال عمل حرّ

\-

في شتاء 2018 - حسبت الحسبة دي - 120 ألف جنيه

طيّب !

أنا في جيبي كام ؟

صفر

ولا ملّيم

\-

فقلت ( لنا هنا وقفة !! )

على رأي محمّد صبحيّ - ههههههه

\-

إزّاي ده حصل ؟

وبدأت أشوف فين الخرم اللي في جيب��

طلع الخرم هو ( العربيّة )

\-

العربيّة كانت بتصرف في الشهر حوالي 7 أو 8 آلاف جنيه - بين بنزين
وصيانات

ما هي شغلانة التدريب دي السواقة فيها ��كتر من الشرح

بتسوق 8 ساعات عشان تشرح 4 ساعات - ههههههههه

\-

كنت بسوق في الشهر حوالي 5 آلاف كيلو

بينما المفروض العربيّة الطبيعيّة تمشي في السنة كلّها 15 ألف
كيلو !!

\-

وبناءا عليه - قلت لازم اشتغل شغلانة ما فيش فيها سواقة - لازم ابطّل
التدريب

فعملت المكتب في مارس 2018

\-

نروح للمثال التاني /

المكتب فضل تقريبا ما بيجيبش دخل لغاية 2020

2020 بدأ يجيب دخ��

2021 راجعت الحسابات - الحمد لله رقم كويّس - فين هوّا بقى ؟!

صفر

\-

تاني ؟!

أيوه تاني

\-

بحثت عن الخرم - وإذا هو ( مصاريف البيت )

\-

مسكت كشف الحساب بتاع السنة - وقعدت مع المدام - المبالغ دي دخلت لنا
السنة دي - هيّا فين ؟!

هههههههه

\-

وبناءا عليه - بداية من 2022 - بدأنا نعتمد نظام ج��يد - لازم نفصل مصاريف
البيت عن حسابات المكتب

\-

حضرتك تقدر تاخد المثال ده - وتطبّقه على أيّ مصنع صغيّر

ما تقولش المشكلة دي تبان لو المصنع ��ثلا بيكسب في السنة 100 أو 200 ألف
جنيه فممكن البيت ياخدهم

لأ

لو مليون ��نيه - البيت هياخدهم بردو

\-

إزّاي

صدّقني هياخدهم

إنتا مش هتحسّ طول ما انتا مش ماسك حسابات وفاصل حسابات الشغل عن حسابات
البيت

\-

وافصل ده كمان عن حسابات العربيّة

حسابات قسط شقّة

\-

حسابات شراء محلّ جديد هتعمله معرض للمصنع

حسابات عمل صندرة في المصنع تخزّن عليها خامات أو منتجات

\-

افصل كلّ دول عن بعض

افصل

افصل

افصل

\-

الحاجات دي بتاخد أرقام - بسّ لإنّها بتتدفع سرسبة - ما بتحسّش
بيها

\-

فيه مثل أجنبيّ بيقول ( انتبه للسنتات - والدولارات ستنتبه
لنفسها )

\-

يعني المبالغ الكبيرة بتكون منتبهة لنفسها - مش هتتصرف بسهولة

\-

لكن المبالغ الصغيّرة - بتتصرف بسهولة ومن غير ما تحسّ بيها - وفي الآخر
تجمل لك مبلغ كبير أكبر من المبلغ الكبير اللي كنت خايف تصرفه مرّة واحدة في
حاجة واحدة

\-

فممكن تكون بتحقّق في السنة ربح 3 مليون جنيه

وشايف ع الورق ربح 3 مليون جنيه

فين دول في الخزنة ؟!

ما فيش

\-

بتتسرق ؟!

لأ

\-

في حين إنّ الحقي��ة إنّك صرفت ال 3 مليون على بيتك وعربيتك وقسط شقّة ومحلّ
وتحديثات في ال��صنع

\-

فتقول السبب هو التضخّم - فتقعد تلعن التضخّم - بينما المشكلة الحقيقيّة عندك
انتا أصلا

\-

ولو التضخّم بقى صفر هتفضل عندك نفس المشكل��

\-

الجهل أفضل من المعلومة الخاطئة

\-

الجاهل هيبحث عن علاج

لكن ا��لي عنده معلومة خاطئة - هيفضل عايش في المشكلة ومش عارف هيّا ما
بتتحلّش ��يه -مع إنّه بياخد العلاج - ما هو العلاج ده غلط أصلا
!!

\-

الجهل أفضل من المعلومة الخاطئة

\-

خلاص فصلت حسابات كلّ حاجة لوحدها

وبدأت تقول ا��حاجة دي تستاهل الرقم ده ولّا لأ

\-

ما انتا في الأوّل ما كنتش بتقول - كنت بتصرف وخلاص - ومش واخد بالك إنّ شقّة
جمصة دي واخدة نصف ربحك السنويّ - اشتريتها ليه - هتصيّف فيها أسبوع في
السنة - تقوم تدفع فيها نصف مليون جنيه - لييييييييه ؟!

\-

على ذلك فقس بقى كلّ واحد رامي فلوسه فين - ويرجع ي��ول لك التضخّم أكل
أرباحي !!!

\-

جايب عربيّة جديدة بمليون جنيه - قسطها في الشهر 25 ألف جنيه - بتسوقها مرّة
في الأسبوع تروح القاهرة - وبقية الأس��وع بتروح بيها من بيتكم للمصنع مسافة
500 متر

ليييييييييييه ؟

اللانسر اللي كانت معاك اشتكت ؟!!!

\-

ما هو انتا مش حاسس انّ فيه 300 ألف جنيه ضاي��ين من حساباتك

وتقعد تجرد في المصنع - ومسهّر المحاسب يقفّل لك ميزانيّ�� عشان تشوف الفلوس
بتضيع فين

ما انتا اللي بتضيّعها بسفاهتك

\-

الجز�� الثالث من المقال /

\-

هنفترض إنّ انتا راجل عامل كلّ اللي فات ده

وبتكسب فعلا

وفاصل حساباتك فعلا

بسّ بردو ما فيش فلوس في إيدك

\-

هنا نروح للغلطة الثالثة

ألا وهي /

إعادة ضخّ جميع الأرباح في الاستثمار

\-

يعني كان عندك مصنع ب 5 مليون

كسب السنة دي 2 مليون

قمت شاري بيهم كلّه�� مكن

\-

ده غلط !!!

غلط كبير !!!

\-

لإنّ ممكن المصنع اللي بقى ب 7 مليون السنة دي - ممكن ييجي أرض في لحظة -
تبقى خسرت ال 5 وال 2

\-

ممكن السوق يقف

ممكن تحصل أيّ حاجة

فهتلاقي نفسك بعد سنة - وبعد ما مسكت 2 مليون جنيه - ما فيش أرباح حقيقيّة
متشافة قدّام عينك

\-

بقى فيه مصنع ب 7 مليون - بسّ انتا مش شايف حاجة

فترجع تقول ( أنا باجري في المحلّ ) - ( التضخّم أكل أرباحي )

في حين إنّه مش دي الحقيقة

\-

حضرتك اصرف بالكتير نصف أرباحك على تكبير المشروع

لكن النصف الثاني لازم تحوّله لربح ملموس

\-

وهنا نر��ح للجزء الرابع والأخير من المقال /

\-

النصف الثاني من الأرباح لازم ت��وّله لربح ملموس

حوّله لذهب

اشتري بيه العربيّة اللي كنت من شويّة بق��ل لك ما تشتريهاش

جهّز ابنك للزواج

لو لسّه صغيّر اشتري له شقّة

اشت��ي للبنت ذهب يبقى بتاعها ومتعان لجهازها

ادخل في نوع استثمار تاني بحيث تبتدي توزّع المخاطر

اشتري مصنع ملك

\-

مش انتا يا عمّ بتقول إنّك ضد�� التمليك ؟!

أنا ضدّ التمليك في السنوات ال 5 الأولى

ال 5 سنين دول بتبق�� زيّ لاعب السيرك اللي شايل كؤوس متراصّة وماشي على
حبل - معتمد اعتماد ك��مل على اتّزانه - لو اتهزّ لحظة - الكؤوس كلّها هتقع -
وهوّا شخصيّا هيقع من على الحبل

\-

فاتوا ال 5 سنين ؟!

هنا أقدر أقول لك ابتدي أمّن نفسك بش��اء مصنع تمليك - وهنا يبقى الكلام
بتاع العقار ابن بارّ له محلّه

\-

لك�� في المرحلة الأولى - فده مش محلّه خالص !!

دي مرحلة الانتباه الكامل للك��وس والاتّزان الكامل على الحبل - لازم تتعامل
فيها بالمخاطرة الكاملة

��دّيت وعتقت ؟! يبتدي تفكيرك يتغيّر

\-

في المرحلة الأولى إنتا رجل أعمال - أقول لك ضع البيض كلّه في سلّة
واحدة

في المرحلة الثانية إنتا مستثم�� - أقول لك لا تضع البيض كلّه في سلّة
واحدة

\-

ما تعملش مقصّات

ما تبقاش رجل أعمال - وشغّال بعقليّة المدّخر - فتشتري عقارات !!

وما تبقاش رجل ��عمال - وتشتغل بعقليّة المستثمر - فتنوّع
استثماراتك !!

الحكمة فعل المناسب - وضع الأمور في مواضعها

وانتا مش استثناء - إسمع الكلام ونفّذه بالحرف

\-

لو عملت اللي قولت لك عليه ده - إن شاء الله تتخلّص من الأرق اللي بيشتكي
منّه رجال الأعمال دلوقتي إنّهم بيكسبوا كتير وفي الآخر مش ماسكين
فلوس

\-

واللي قلت لك عليه ده محتاج وقت ( ممكن سنين ) عشان تقدر
تظبطه

ما انتا طول عمرك ماشي من غير نظريّات - وقاعد تشتم في بتوع
النظريّات

��دت إيه من الهجايص يعني

\-

على العموم

الحلقة اللي قلت لك عليها في أوّل البوست اسمها ( مكاسب خسرانة
)

من سلسلة مفاهيم مهمّة في البيزنس

على قناة المكتب على اليوتيوب

وما تطلبش الرابط
