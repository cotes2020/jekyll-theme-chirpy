---
layout: post
title:  لا تستثمر إذا لم تكن مستعدّا
date:   2024-04-10T00:00:01+03:00
author: Mahmoud Marzouk
categories: 2 - نصيحة من خبير
published:  true
---
هوّا انتوا بتتنيّلوا تشجّعوا الناس ع الاستثمار - ولّا بتتنيّلوا تحذّر��هم منّه
؟!

إحنا يا ابني بنتنيّل - الله يسامحك - أخلّص البوست بسّ واعمل لك
بلوكّ

\-

أيوه

ما انتوا شويّة تكلّمونا عن الحسابات والأرباح وتوعدونا
بالمكاسب

وإنّنا بسّ محتاجين ناخد الخطوة وابدأ مفركش والكلام الجميل ده

\-

والناحية التانية طول النهار تحكولنا عن واحد صاحبي ما اعرفوش - عمل مشروع
من هنا والسحالي المسعورة كلته من هنا - وطلعت له أمّنا الغولة ف المنام -
والسلعوّة - وحاجة آخر رعب الصراحة - إحنا بقينا بنترعب من
الاستثمار

قولوا لنا - إنتوا بتشجّعوا الناس على الاستثمار - ولّا بتخوّفوهم منّه
؟!

\-

شوف حضرتك

إحنا بنشجّع على الاستثمار - المستعدّ للاستثمار

وبنحذّر من الاستثمار - غير المستعدّ للاستثمار

\-

لو حضرتك م��تعدّ - ومن خلال كلامي معاك لقيتك مستعدّ - هتلاقيني بقول لك
مستنّي إيه - توكّل على الله واعمل المشروع

انتبه فقط للنقاط 1 و 2 و 3 - لكن ادخل بقلب جامد - ابدأ صغيّر وابدأ
مفركش - واكبر أورجانيك - لكن ابدأ - ابدأ دلوقتي

\-

ولو لقيت حضرتك عندك وهم ومتهيّأ لك إنّه حلم - وداخل تفرقع القرشين ال��ي
معاك - هامنعك

\-

الحكمة هي فعل المناسب - الحكمة لا هيّا إنّك تعمل م��روع - ولا هيّا إنّك ما
تعملش

الحكمة هي فعل المناسب

\-

بنقول للي مستعدّ وخايف

ووضع الندى في موضع السيف بالعلا - مضرّ كوضع السيف في موضع
ا��ندى

\-

وبنقول للي مش مستعدّ وبيجازف

بعض المعارك في خسرانها شرف - من عاد منهزما من مثلها انتصرا
