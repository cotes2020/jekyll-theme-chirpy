---
layout: post
title:  هدّيء السرعة
date:   2024-04-10T00:00:01+03:00
author: Mahmoud Marzouk
categories: 2 - نصيحة من خبير
published:  true
---
أنا مشفق على شباب ورجال هذا الزمن منّنا

منّكوا مين ؟!

منّنا إحنا - الناس اللي بتتكلّم عن البيزنس والاستثمار و و و

فخلّيني أبرّء نفسي

\-

إحنا بنتكلّم عن البيزنس عشان نوصل بالناس إنّها تعيش عيشة
كريمة

لو حضرتك فهمت من كلامي إنّك قوم طلّع نار من ودانك عشان تبقى رجل أعمال -
فأنا لم أقصد ذلك

\-

أنا لم أدع أحدا إنّه يشتغل أكتر من طاقته - اشتغل 8 ساعات فقط في
اليوم

لا تتغافل عن حقوق أسرتك - زوجتك وأولادك - ومن قبلهم أسرت�� الأولى - أبوك
وأمّك وإخوتك وأقاربك

\-

ما تحطّش لنفسك ميزان للنجاح - يعني - تقول أنا عاوز عند سنّ ال 30 مثلا
أكون عملت أوّل مليون - أو عند ال 35 أو ال 40

ما تحطّش لنفسك صورة ذهنيّة عن النجاح - فيلّا - سيّارة فاخرة -
إ��خّ

إنتا كده بترهق نفسك وقلبك وبتحمّلهم أكتر من طاقتهم

\-

إنتا جاي ��لحياة في اختبار وامتحان أساسيّ - باقي كلّ حاجة هي بتخدّم على
الاختبار ده

إحنا بنشتغل عشان نجيب فلوس نصرف على العيال - خلاص - خلص الدور ده - ما
تشغلش بالك بأكتر من كده

\-

تذكّر دائما حديث الرسول صلّى الله عليه و��لّم

قَالَ رَسُولُ اللهِ صَلَّى اللَّهُ عَلَيْهِ وَسَلَّمَ : (مَنْ أَصْبَحَ مِنْكُمْ آمِنًا فِي سِرْبِهِ ، مُعَافًى
فِي جَسَدِهِ ، عِنْدَ��ُ قُوتُ يَوْمِهِ ، فَكَأَنَّمَا حِيزَتْ لَهُ الدُّنْيَا)

إنتا مش مح��اج اكتر من كده

اللي ييجي بعد كده ييجي على رواقة - ما جاش - ما يجيش - ما تقطّعش نفسك
عليه

\-

الكلام ده مش كلام دروشة - ولا الغنى بييجي بالمجهو�� الفائق - ولا بالذكاء
الخارق

الغنى ابتلاء - زيّه زيّ الفقر

\-

مين غ��يّ يقدر يقول إنّه صنع ثروته بنفسه - يبقى مجنون

ما كنت ممكن تبذل مجهود قدّ ده 10 مرّات - وهيّا هيّا - تلاقي نفسك ما فيش إلّا
الدخل العادي خالص

أو يجيلك دخل كتير - وتصرفه في مصارف كتيرة - الفلوس بتتبخّر من إيدك -
وتب��ى هتتجنّن الفلوس بتروح فين - بتروح - هوّا انتا اللي جبتها ؟! - ولا
انتا اللي صرفتها

مش مقتنع خالص - هتقوم تلاقي المصنع ولع - والعمارة وقعت - والعربيّة عملت
حادثة - اعترض وشوف اعتراضك هيفيدك بإيه

\-

لا الفلوس بتيجي بالمجهود - ولا بتروح بالكسل - وجودها وقلّتها كلاهما
ابتلاء

قال تعالى

وَنَبْلُوكُمْ بِالشَّرِّ وَالْخَيْرِ فِتْنَةً

\-

الشرّ فتنة - ي��ني اختبار - والخير بردو فتنة - اختبار

\-

الفيسبوك الفترة دي بقى مؤلم ��دّا - طول الوقت بيعرض عليك نمط حياة بيصنع
لك بيه مقياس إنّ دي السعادة

بتشوف ناس بمستوى معيشة معيّن - ودايما بيضحكوا !!!

فتتربط عندك السعادة بالمستوى ده

إذا ما كنتش تعيش في بيت بالشكل ده - تركب عربيّة بالشكل ده - وتلبس بالشكل
ده - وتاكل بالشكل ده - فانتا من المحرومين في الأرض - إنتا حظّك
ناقص

الفيسبوك بيصنع لك الوهم ده في خيالك - لحدّ ما واحدة واحدة بي��حوّل من وهم
ليقين

\-

نيجي احنا نطربقها أكتر على دماغك أكتر - ونقول ل�� جنب الفيلا والعربيّة -
لازم يكون عندك مشروع ومصنع !!

أبرأ إلى الله سبحانه وتعالى من ذلك

\-

إحنا بنقول لك امشي واجتهد - دورنا هو إنّنا نقول لك تجتهد إزّاي صحّ - إيه
الطريق اللي تجتهد فيه عشان ما تضيّعش وقت في طر��ق خطأ

أنا دوري أوصف لك الطريق الصحّ - لكن !!! ما قلتلكش اجري في الطريق ده - ما
قلتلكش غمّض عينك عن كلّ ما هو حول الطريق - دينك وصحّتك وأهلك

\-

أنا باوصف لك الطريق الصحيح - لكن !!! من تمام النصيحة - إنّي أقول لك (
امشي على الطريق ده بالراحة )
