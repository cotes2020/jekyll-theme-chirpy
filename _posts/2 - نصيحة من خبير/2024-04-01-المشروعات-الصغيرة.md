---
layout: post
title:  المشروعات الصغيرة
date:   2024-04-10T00:00:01+03:00
author: Mahmoud Marzouk
categories: 2 - نصيحة من خبير
published:  true
---
أنا مهندس إنتاج صناعي\
يعني دوري في الحياة هوّ إنّ يكون فيه صناعة في البلد\
ومن منطلق هذا\
بقول إنّ كلام الحكومة عن المشروعات الصغيرة\
هو كلام فارغ بالنسبة لحكومة\
\-\-\-\-\-\-\-\-\--\
مش الحلّ إنّ كلّ شاب يشتري توك توك\
أو يسرح بصينيّة شاي أو عربيّة درة أو بطاطا ع الكورنيش\
دي اسمها الوظائ�� التطفّليّة\
\-\-\-\-\-\-\-\--\
زيّ السايس كده\
أنا محتاج السايس في إيه ؟\
وهل في الدول المحترمة\
فيه سايس بيطوق العربية كل ما تيجي طالع وياخد جنيه\
طب ما أشغّل المسّاحات وأدّيها جنيه\
\-\-\-\-\-\-\-\-\-\--\
قس علي ذلك بقي كلّ ال��شروعات الصغيرة\
المشاريع الصغيرة دي مشاريع علي قدّ شاب الحياة ملطّشة معاه\
ومش حابب يعيش علي إعانة البطالة\
اللي المفروض موجودة في الدول المحترمة\
\-\-\-\-\-\-\-\-\-\--\
موجودة اعترافا من الدولة بتقصيرها في توفير وظيفة ليه\
وموجودة لمنع الشباب إنّه يسرق أو يبلطج\
وعشان لمّا يسرق ويتعاقب ��بقي يستاهل\
\-\-\-\-\-\-\-\-\-\-\--\
لكن لمّا الحكومة مصدّعة دماغنا بالمشاريع ا��صغيرة ليل ونهار\
يبقي ده له معنيين\
\-\-\-\-\-\-\-\-\-\-\--\
أوّلا\
الحكومة مش ع��يزة تشتغل\
ده مش اكتشاف جديد\
لكن ده دليل جديد علي الحقيقة القديمة\
اللي بتقول إن الحكومة مش عاوزة تشتغل\
\-\-\-\-\-\-\-\-\-\-\-\--\
وبالمناسبة\
قبل ما تقول هيّا الحكومة هتعمل إيه للشباب\
لو الحكومة بروح أهلها مش عارفة تعمل إيه للشباب\
يبقي يستقيلوا ب\*\* أمّهم ويقعدوا في بيوتهم طالما وجودهم زيّ
عدمة\
\-\-\-\-\-\-\-\-\-\-\-\--\
الحكومة دي موجودة عشان تسخّر إمكانيّات الدول��\
اللي هيّا أكبر بكتير من إمكانيّات دول سابقانا بمراحل\
\-\-\-\-\-\-\-\-\-\-\-\-\-\--\
وتوظّف شباب الدولة في تسخير الإمكانيّات دي\
لتوفير حياة كريمة ليه��\
\-\-\-\-\-\-\-\-\-\-\-\--\
مش عشان يطلعوا يقنعونا إنّه ما فيش حلّ\
وإنّهم ما بيعملوش حاجة\
لأنّه ما فيش حاجة تتعمل\
\-\-\-\-\-\-\-\-\--\
لأ\
الحقيقة هو إنّ فيه مليون حاجة تتعمل\
بسّ الحكومة اللي مش عاوزة تعمل\
\-\-\-\-\-\-\-\-\-\-\-\--\
مش عاوزة تعمل لأنّ المشاكل لو اتحلّت\
الناس هتستريّح\
\-\-\-\-\-\-\-\-\-\-\-\--\
والناس لو استريّحت\
هتنسي التفكير في لقمة العيش\
وهيفكّروا في الحريّة والك��امة\
\-\-\-\-\-\-\-\-\-\-\--\
ولو فكّروا في الكلام الفارغ ده\
هيثورا علي الحكومة\
ويفرموها ويدوسوها بالجزم\
\-\-\-\-\-\-\-\-\--\
فلازم تفضل الحكومة\
محافظة علي الكرب والضنك اللي الناس فيه\
عشان المسؤولين يفضلوا بسلامتهم\
مدفّيين الكراسي\
\-\-\-\-\-\-\-\-\-\-\-\--\
واللي يقول بدل ما تتكلّم وتعيب ع الحكومة\
ما تقول حلول للحكومة وخلّيك إيجابي\
\-\-\-\-\-\-\--\
لا يا حبيبي\
مش هقولك الحك��مة عندها مليون حلّ معروفين\
وأيّ حمار في البلد عارفهم\
\-\-\-\-\-\-\-\-\--\
لك�� هقول لك\
أنا مش جايب الحكومة عشان أقول لها علي حلول\
تقوم هيّا تناقشن�� في إنّ الحلول دي غير عمليّة\
\-\-\-\-\-\-\-\-\-\--\
تكلّم المسؤول من دول\
يقول ��ك\
لا لا - اللي إنتا بتقوله ده غير عملي\
كأنّهم بك\* أمّهم عملوا الحلول ��لعمليّة خلاص\
ومش عاوزين يسمعوا حلولي غير العمليّة\
\-\-\-\-\-\-\-\-\-\-\--\
يق��ل لك كلام الشباب ينقصه الخبرة\
كأنّ خبرة ك\* أمّهم طلّعتنا القمر\
\-\-\-\-\-\-\-\-\-\--\
أنا مش هقول كده\
عشان عيب\
\-\-\-\-\-\-\-\-\--\
لأ\
أنا هقول لك\
أنا جايب الموظّفين بتوعي دول\
عشان يشوفولي حلول\
مش عشان أقترح أنا عليهم حلول\
\-\-\-\-\-\-\-\-\--\
وبياخدوا مرتّبات من لحمي الحيّ وضرايبي\
مقابل دورهم ده\
اللي ما بيقوموش بيه أساسا\
\-\-\-\-\-\-\-\-\-\--\
ده السبب الأول\
لأن الحكومة بتتكلّم ليل نهار\
عن المشاريع الصغيرة\
\-\-\-\-\-\-\-\-\-\-\-\-\-\--\
وهو إنها مش عاو��ة تعمل مشاريع كبيرة تشيل هيّا همّها\
لأ\
اعملوا إنتوا مشاريع صغيرة وا��حرقوا فيها بقي\
تكسب ولا تخسر دي بتاعتكوا إنتوا\
أو ما تعملوش خالص\
يبقي أحسن\
\-\-\-\-\-\-\-\-\-\-\-\-\--\
السبب التاني بقي\
هو إنّ كلام الحكومة ده\
مصدره الأساسي\
هو نسب التهمة للشباب\
\-\-\-\-\-\-\-\-\-\-\-\--\
يعني الشباب ما بيشتغ��وش\
مش لإنّ الحكومة مقفّلة أبواب العمل\
لكن لأنّ الشباب هوّا اللي متك��ّر ينزل يشتغل\
\-\-\-\-\-\-\-\-\-\-\-\-\--\
ده جيل سيس أساسا\
إحنا وإحنا قدّهم كنّ�� بنطفح الكوتة\
طب ما تجيبوا الكوتة يا جدّو والشباب يطفحوها\
ما إنتوا السبب يا جدّو\
\-\-\-\-\-\-\-\-\-\-\-\--\
مش الحقيقة إنّ الشباب مش عاوز يشتغل\
أو إ��ّه ملزوم يعمل لنفسه مشروع صغير يعيش منّه\
\-\-\-\-\-\-\-\-\-\-\-\-\-\--\
مش كلّ الش��اب عندها القدرة\
علي تحمّل مسؤوليّة مشروع صغير\
أو حتّي دقيق الصغر\
\-\-\-\-\-\-\-\-\-\--\
كلمة المسؤوليّة دي مش معناها بسّ مسؤوليّة مالية\
لكن كمان ��سؤوليّة إداريّة\
مش كلّ الناس اتخلقوا مديرين\
معظم الناس اتخلقوا موظ��فين محتاجين اللي يشغّلهم\
دول يموتوا يعني ؟!\
\-\-\-\-\-\-\-\-\-\-\--\
الحقيقة م�� هيا إنّ الشباب ملزم يشغّل نفسه\
لكن الحقيقة هي إنّ الدولة عندها إمكانيّات دولة\
تقدر من خلالها تفتح مشاريع عملاقة\
\-\-\-\-\-\-\-\-\-\-\--\
أو بسّ تسيب اللي معاه ملايين يفتح مشاريع عملاقة\
ما تساعدهمش - تسيبهم بسّ - وما تطفشّش اللي فاتحين فعلا\
\-\-\-\-\-\-\-\-\-\-\-\--\
أو تساعد اللي معاه آلافات يفتح مشاريع متوسّطة\
\-\-\-\-\-\-\-\-\-\-\-\--\
المشاريع دي\
الكبيرة والمتوسّطة\
تشغّل الناس في بيئة محترمة\
تحافظ علي كرامتهم\
\-\-\-\-\-\-\-\-\--\
يبقي الشباب المحترم\
يشتغل في مصنع محترم\
ولابس يونيفورم نضيف\
وله وجبة وفترة راحة\
وتأمين صحّي ليه ولولاده\
وأتوبيس بيجيبه ويودّيه بدل إهانة المواصلات\
\-\-\-\-\-\-\-\-\-\-\-\-\--\
دي الصورة المحترمة يا حكومة قليلة الاحترام\
\-\-\-\-\-\-\-\-\-\-\-\-\--\
وفي الآخر بقي يتبقي شويّة شباب غلابة\
عجزوا بشكل ما عن العمل النظ��مي\
في المصانع أو المشاريع دي\
\-\-\-\-\-\-\-\-\-\-\-\--\
دول بقي يبقوا يبيعوا بل��لين وكده\
وباحترامهم طبعا\
\-\-\-\-\-\-\-\-\-\-\--\
والشباب التانيين يشتروا منهم لولادهم وكده\
ويبقي كلّه عايش سعيد ومبسوط\
\-\-\-\-\-\-\-\-\-\--\
لكن مش هننّزل 50 مليون شاب يبيعوا بلالين\
ارحمونا من سواد ضمائركم ياللي ماسكين البلد\
حسبي الله ونعم الوكيل
