---
layout: post
title:  خلّيك على الأرض
date:   2024-04-10T00:00:01+03:00
author: Mahmoud Marzouk
categories: 2 - نصيحة من خبير
published:  true
---
\#نصيحة_من_خبير{.underline}(https://www.facebook.com/hashtag/%D9%86%D8%B5%D9%8A%D8%AD%D8%A9_%D9%85%D9%86_%D8%AE%D8%A8%D9%8A%D8%B1?__eep__=6&__cft__%5b0%5d=AZUPUUiCjuV8qKVfmrw-b1PlqUd-tP1_OCKL7Aj7pi0UMLgElH3lTvXLT1N2agvF9Bsiqm4bDAtr3FOp7ywZHc8pgUjeMg-CVIV_HkBgCUK5RhJ3exgUeycwKNoZz7psm9ENuXBlOKNBfhi7zsT_I-w8bl3T2eArLerwdO8eyTex59KqWmK1UeOaupTDpC00lG0&__tn__=*NK-R)

.

\#خليك_على_الأرض{.underline}(https://www.facebook.com/hashtag/%D8%AE%D9%84%D9%8A%D9%83_%D8%B9%D9%84%D9%89_%D8%A7%D9%84%D8%A3%D8%B1%D8%B6?__eep__=6&__cft__%5b0%5d=AZUPUUiCjuV8qKVfmrw-b1PlqUd-tP1_OCKL7Aj7pi0UMLgElH3lTvXLT1N2agvF9Bsiqm4bDAtr3FOp7ywZHc8pgUjeMg-CVIV_HkBgCUK5RhJ3exgUeycwKNoZz7psm9ENuXBlOKNBfhi7zsT_I-w8bl3T2eArLerwdO8eyTex59KqWmK1UeOaupTDpC00lG0&__tn__=*NK-R)

.

إمبارح كنت رايح القاهرة

ودلوقتي بيتعمل طريق جديد شرق الرياح الت��فيقي بين المنصورة
وبنها

الطريق ده شغال في وصلات ووصلات لأ

.

عند ق��ية المنشية كان قدامي ٣ بدائل

إما أكمل زي ما انا على الطريق القديم لحد ما اوصل الطريق
الإقليمي

والخيار دا صعوبته إن الطريق ده زحمة ومكسر

.

الخيار التاني إني أنقل الناحية التانية من الرياح وامشي على الطريق
��لجديد

بس الطريق ده مالوش طلعة للإقليمي إلا في الاتجاه المخالف

لإنه بعد ما يشتغل هيكون طريق اتجاه واحد من بنها المنصورة

ويكون الطريق الحالي كله اتجاه واحد من المنصورة لبنها

والطلعة المخالفة دي الناس بتطلعها عادي . بس أنا ما بحبش كده

.

البديل التالت إني أنقل من الطريق القدي�� للطريق الجديد عند قرية
المنشية

وارجع لطريقي تاني عند قرية أسنيت . ق��ل طلعة الإقليمي

واطلع الإقليمي عادي بدون مخالفة

.

مشيت بمبدأ السلامة . وكملت على الطريق القديم

لقيت كمين قبل كفر شكر

.

كملت وطلعت ال��قليمي

لقيت عربية شرطة واقفة على الطلعة المخالفة

منتظرة الأبطال ال��ي طالعين مخالف عشان تكرمهم على مجمل
أعمالهم !!

.

وبناءا عليه

يبقى ��لبديل الأفضل هو البديل التالت

إني أنقل للطريق الجديد عند قرية المنش��ة عشان أتجنب الكمين اللي قبل كفر
شكر

.

وأرجع الطريق القديم قبل طلعة الإقليمي

عشان أتجنب الكمين اللي على الطلعة المخالفة للإقليمي

.

د�� معنى كلمة ( خليك على الأرض )

حضرتك قبل ما تاخد أي قرار . إتحرك على الأرض الأول . وشوف الوضع عامل
ازاي بعينك

.

في إحدى الدراسات كنا بنقارن ب��ن ٤ مشاريع

خلصنا الجزء النظري من الدراسة

والعميل منتظر مني مقارنة ��ين ال ٤ مشاريع

قلت له مش هاقدر اقارن بين المشاريع إلا لما أزور شركات ��لماكينات
بنفسي

.

نسقت مع ٣ شركات للزيارة

آخر الأسبوع شركتين منهم اعتذروا

فأجلت الزيارة للأسبوع اللي بعده

.

العميل غضب بسبب التأخير

وطلب الاستعجال في المقارنة

فعملت له مقارنة في نصف صفحة بين ال ٤ مشاريع

وأرسلتها له

.

وقلت له المقارنة دي عملتها في ٥ دقائق

لو ده الل�� حضرتك عاوزه . اتفضل

لكن انا مش هقارن بين المشاريع إلا بعد زيارة الشر��ات

.

الأسبوع اللي بعده زرت الشركات

وبالفعل تغير رأيي بعد زيارة ال��ركات

وغيرنا المشروع الأفضل من ال ٤ مشاريع

وده اللي مكملين عليه الد��اسة دلوقتي

.

وده معنى تاني من معاني ( خليك على الأرض )

.

مثال ثالث

من حوالي سنة كنت باعمل دراسة لعميل مصري مقيم في كينيا لاستيراد منتجات
غذائية من مصر لكينيا . كان من ضمنها المكرونة

نسقت لزيارة لمصنعين مكرونة كبار في مدينة السادات

مصنع أ ومصنع ب

.

وأنا في الطريق كلمت شركة أ عشان ابلغهم هاوصل الساعة كام

فلقيت اللي بيكلمني بيقول لي ( إنتا محتاج تشوف المصنع في إيه . هوا فيه
حد في مصر ما يعرفش منتجاتنا !! )

قلت له معلش مهم بالنسبة لي أزور المصنع

دا كان حد غير اللي نسقت معاه على الإيم��ل

.

زرت مصنع أ

وطلعت من عنده رحت زيارة مصنع ب

الاتنين مصانع عملاقة

.

وأنا باتجول مع مدير إنتاج مصنع ب في عنبر الإنتاج

شاور لي على كر��تين مكرونة بيصنعهوها لحساب مصنع أ

عاوز يقول لي احنا جامدين قوي . لدرجة إن مصنع أ العملاق بييجي يصنع
عندنا

قلت له جميل جدا

.

ورجعت من الزيارة مقرر اشتري من مصنع ب

.

ليه ؟!

مش عشان هوا جامد

بالعكس

كلامه معناه إنه مش جامد

بس هوا بينظر للأمور من منظور الإنتاج

لكن من منظور البيزنس فكلامه هو كلام سلبي في حقه

.

لإن معنى الموقف اللي انا شفته د�� . إن مصنع أ عنده ضغط إنتاج بشكل
كبير

فشغال بكل طاقته لنفسه

وبيصنع الزيادة المطلوبة منه عند مصنع ب

.

بينما مصنع ب شغال مش بكامل طاقته

فعنده مساحة من الوقت يعمل فيها شغل لحساب مصنع أ

.

وبناءا عليه

مصنع أ هيحط لي تسعير عالي . لإنه مش محتاج يبيع . بيبيع بيع غناوة
يعني

.

بينما مصنع ب هيحط تسعير أقل

.

ولو اتفاوضت معاه هينزل في السعر

لإنه كده ��ده عنده وقت ضائع . فالأفضل ليه يشغل الوقت ده بأي سعر . هيكون
أفضل من توقف الماكينات بدون إنتاج

.

أما لو اتفقت مع مصنع أ

فهوا هياخد مني الأوردر . ويصنعه عند مصنع ب . ويحط عليه كوميشن
لنفسه !!

طب ما آخد من مصنع ب مباشرة

.

ودا كان تفسير تالت لكلمة ( خليك على الأرض )

.

حضرتك بدل ما تحط تصور خيالي من نفسك

ابحث

.

ولما تبحث على الإنترنت . وتوصل لنتيجة

معلش خد خطوة زيادة . وانزل شوف كلام النت ده على الأرض عامل
ازاي

.

وبالتوفيق للجميع لكل خير
