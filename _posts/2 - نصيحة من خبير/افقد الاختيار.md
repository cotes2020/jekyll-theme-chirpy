---
layout: post
title:  افقد الاختيار
date:   2024-04-10T00:00:01+03:00
author: Mahmoud Marzouk
categories: 2 - نصيحة من خبير
published:  true
---
قمت من النوم قلت هصوّر فيديو في السريع وهكمّل شغل باقي اليوم

الفيديو خد حوالي 12 ساعة تجهيز برزنتيشن وتصوير ومونتاج ورفع
!!!

\-

وهنا تأتي ق��عدة من أهمّ القواعد

ألا وهي

\#نصيحة_من_خبير{.underline}(https://www.facebook.com/hashtag/%D9%86%D8%B5%D9%8A%D8%AD%D8%A9_%D9%85%D9%86_%D8%AE%D8%A8%D9%8A%D8%B1?__eep__=6&__cft__%5b0%5d=AZVu8w2sEkJX-_vK-yP_b9rRTnZDn9n8eA3GrbgfwE37S-7wkvkNIkgo293d_nO1dCExgTja5Z2s8_eVyBMSD26158BpDOa0qsWj4dCGRG58QdRRhheCmyUVzhGXBBM0elq3lbbbLeYNy-MeudjxBUuoz1cQQRxOxbZ6gC3_zs7jKw&__tn__=*NK-R)

تقبّل الجهد - وافقد الاختيار

\-

كون المهمّة المطلوبة تكون مجهدة - آه وبعدين - وافرض يعني

ما هنعملها بردو - إحنا مش وارثين

دى معنى تقبّل الجهد

\-

والأهمّ هو
\#فقد_الاختيار{.underline}(https://www.facebook.com/hashtag/%D9%81%D9%82%D8%AF_%D8%A7%D9%84%D8%A7%D8%AE%D8%AA%D9%8A%D8%A7%D8%B1?__eep__=6&__cft__%5b0%5d=AZVu8w2sEkJX-_vK-yP_b9rRTnZDn9n8eA3GrbgfwE37S-7wkvkNIkgo293d_nO1dCExgTja5Z2s8_eVyBMSD26158BpDOa0qsWj4dCGRG58QdRRhheCmyUVzhGXBBM0elq3lbbbLeYNy-MeudjxBUuoz1cQQRxOxbZ6gC3_zs7jKw&__tn__=*NK-R)

يعني احنا ما فيش قدّامنا بديل تاني

هنعمل الشغلانة المطلوبة أو هنعملها - ما فيش بديل تاني

لمّا بتفهم ده - بتستريّح

\-

التعب بييجي لمّا تحسّ إنّك قادر ترتاح - بسّ مجبر على عدم الراحة

لكن لمّا تكون مش قادر ترتاح أصلا - فخلاص - تعب بتعب بقى - آدينا
شغّالين

فخيالات الراحة بتخرج من دماغك - وتعتبر إنّ التعب طبيعيّ -
فترتاح !!!

\-

زيّ ما تكون جعان ومنتظر بتاع الديليفري وهوّا متأخّر عليك

بتبقى متنرفز

لإنّك عارف إنّ الأكل متاح - لكن بتاع الديليفري هوّا اللي معطّلك

\-

لكن لو في رمضان !!! مش هتبقى متضايق - حتّى لو جعان

لإنّه كده كده فيه أكل أو ما فيش أكل احنا مش هناكل

\-

فخروج بديل الأكل ( أو الراحة ) من دماغك - ب��ريّحك

عشان كده بقول لك
\#افقد_الاختيار{.underline}(https://www.facebook.com/hashtag/%D8%A7%D9%81%D9%82%D8%AF_%D8%A7%D9%84%D8%A7%D8%AE%D8%AA%D9%8A%D8%A7%D8%B1?__eep__=6&__cft__%5b0%5d=AZVu8w2sEkJX-_vK-yP_b9rRTnZDn9n8eA3GrbgfwE37S-7wkvkNIkgo293d_nO1dCExgTja5Z2s8_eVyBMSD26158BpDOa0qsWj4dCGRG58QdRRhheCmyUVzhGXBBM0elq3lbbbLeYNy-MeudjxBUuoz1cQQRxOxbZ6gC3_zs7jKw&__tn__=*NK-R)

\-

ومهمّ جدّ إنّك تفهم إنّ الأصل في الأشياء الصعوبة

قال رسول الله صلّى الله عليه وسلّم ( اللهمّ لا سهل إلّا ما جعلته
سهلا )

فالأشياء - كلّ الأشياء - صعبة

تقبّل هذا - وادع الله سبحانه وتعالى أن ييسّر لك الأمر العسير

\#نصيحة_من_خبير(https://www.facebook.com/hashtag/%D9%86%D8%B5%D9%8A%D8%AD%D8%A9_%D9%85%D9%86_%D8%AE%D8%A8%D9%8A%D8%B1?__eep__=6&__cft__%5b0%5d=AZVjBfsnuC5cCbbxm4IDZQbbkMV6OBJzlrZwbi2eNEW55VCzSm_9wk_w5ix77o4XhaIALC2_9-Iy3QC2mENHx9HwlAaq9k8SQIzPOam9XY4rjLIXqbIvgRHkophSXc2majBedm-grM5lOZ-3oKnyEi8Ngj1xsoLXP_J_C6GE6lFSmYdTbPcf-5Q-npbOyF-jXaQ&__tn__=*NK-R)

\-

اشتغل بمبدأ
\#مطرح_ما_ترسي_هندقّ\_لها(https://www.facebook.com/hashtag/%D9%85%D8%B7%D8%B1%D8%AD_%D9%85%D8%A7_%D8%AA%D8%B1%D8%B3%D9%8A_%D9%87%D9%86%D8%AF%D9%82%D9%91_%D9%84%D9%87%D8%A7?__eep__=6&__cft__%5b0%5d=AZVjBfsnuC5cCbbxm4IDZQbbkMV6OBJzlrZwbi2eNEW55VCzSm_9wk_w5ix77o4XhaIALC2_9-Iy3QC2mENHx9HwlAaq9k8SQIzPOam9XY4rjLIXqbIvgRHkophSXc2majBedm-grM5lOZ-3oKnyEi8Ngj1xsoLXP_J_C6GE6lFSmYdTbPcf-5Q-npbOyF-jXaQ&__tn__=*NK-R)

\-

يعني مركب ماشية في البحر - مطرح ما ترسي على الشطّ - هندقّ لها وتد نثبّتها
بيه

\-

حضرتك شغّال في مشروع معيّن - اكتشفت إنّك محتاج تبذل مجهود كبير جدّا في
تخليص مرحلة من مراحل المشروع ده

\-

ولو

ابذل المجهود - وخلّص المرحلة دي

\-

ما تفكّرش تتجاوزها - أو تعملها بجودة أقلّ

\-

شغّال في مشروع - وظهر ��يك من دلوقتي إنّه كمان شهر أو شهرين هتتدبّس في
شغلانة مرهقة جدّا

ما ��فكّرش من دلوقتي في إيه هيّا الطريقة اللي تخلّيني ما أوصلش للمرحلة
دي

أو أوصل لها وألفّ من على الدائريّ من غير ما ادخلها

\-

إذا كان الصحّ ��نّك توصل للمرحلة دي وتدخلها - يبقى اوصل - وادخلها -
وعدّيها

\-

شغّال ��ي شغلانة - ووقت الشغل خلص - ومحتاج تسهر فيها مع
العمّال

ابعت هات عشا - وسهّر العمّال معاك

\-

إنتا لو بتحسن ليهم قبل كده - هيسهروا معاك بنفس ��اضية

وطبعا طلّع لهم الأوفر تايم بتاعهم

ولو سهرتوا جامد - اعطيهم تاني يوم أجازة مدفوعة

لكن إحنا قاعدين يا رجّالة لغاية ما نخلّص - مطرح ما ��رسي هندقّ
لها

\-

دي كانت طريقتنا في الجيش بالمناسبة

بنمشي وقت ما الشغل يخلص

مرّة سهرنا للساعة 3 الفجر بنلحم في شغل

فالعقيد قائد قطاع الإنتاج قال لنا تمامكوا بكره الساعة 9

يعني بدل 8

\-

ههههههههه - عطانا ساعة تأخير عن التمام تقديرا لإنّنا سهرنا 12
ساعة

ساعة بحالها - دا تبذير وإسراف ودلع وتسيّب

\-

الشاهد

ما تشغّلش مخّك في الغلط

لو هتشغّل ��خّك في الصحّ - ماشي

لكن - لو هتشغّل مخّك في الغلط - فأنا بقول لك - شغّل جسمك في الصحّ - بدل ما
تشغّل مخّك في الغلط

اتعب جسمك عادي

أيّام الكاراتيه كنت بقول - كلّ ما تهين جسمك - كلّ ما جسمك
يكرّمك

\-

للأسف الناس ك��ّرت نصيحة ( اعمل بذكاء - وليس بجهد ) ففهمت منها إنّنا بنقول
لك بطّل تجتهد !!!

\-

اعمل بذكاء أيوه - لو العمل بذكاء هوّا الصحّ

لكن تشغّل مخّك عشان تتحايل على الصحّ وتقلّل المجهود

فده مش ذكاء ولا حاجة

\-

الغلط إنّ حاجة ممكن تتعمل بمجهود قليّل - أو بمجهود كبير - فانتا تعملها
بمجهود ك��ير لإنّك ما شغّلتش مخّك في إزّاي تعملها ( صحّ ) بمجهود
قليّل

لكن لو الحاجة دي مش هتتعمل إلّا بالمجهود الكبير - يبقى ابذل المجهود
الكبير عادي

\-

تعبت ؟!

ما تتعب

\-

والمتنبّي بيقول

وإذا كانت النفوس كبارا - تعبت في مرادها الأجسام

\-

الخلاصة

\#افقد_الاختيار_وتقبّل_الجهد(https://www.facebook.com/hashtag/%D8%A7%D9%81%D9%82%D8%AF_%D8%A7%D9%84%D8%A7%D8%AE%D8%AA%D9%8A%D8%A7%D8%B1_%D9%88%D8%AA%D9%82%D8%A8%D9%91%D9%84_%D8%A7%D9%84%D8%AC%D9%87%D8%AF?__eep__=6&__cft__%5b0%5d=AZVjBfsnuC5cCbbxm4IDZQbbkMV6OBJzlrZwbi2eNEW55VCzSm_9wk_w5ix77o4XhaIALC2_9-Iy3QC2mENHx9HwlAaq9k8SQIzPOam9XY4rjLIXqbIvgRHkophSXc2majBedm-grM5lOZ-3oKnyEi8Ngj1xsoLXP_J_C6GE6lFSmYdTbPcf-5Q-npbOyF-jXaQ&__tn__=*NK-R)
