---
layout: post
title:  تقلّل السعر   ولا تزوّد الجودة
date:   2024-04-10T00:00:01+03:00
author: Mahmoud Marzouk
categories: 2 - نصيحة من خبير
published:  true
---
السلام عليكم\
امبارح باسمع حلقة عن سيّارة\
KIA K 900\
صورة 1\
-\
فلفت نظري في آخر الفيديو - في الدقيقة 11\
مقدّم الفيديو بيقول\
سألنا الخبراء ليه حاطّين السيّارة في فئة السيّارات المتوسّطة\
زيّ مرسيدس إي كلاس وبي إمّ دابليو الفئة الخامسة\
مع إنّ السيّارة كأبعاد وإمكانيّات\
المفروض تكون في فئة السيّارات الفارهة\
زيّ مرسيدس إسّ كلاس وبي إمّ دابليو الفئة السابعة ؟؟؟؟؟\
-\
فالخبراء الكوريين قالوا\
إنّنا حاطّينها مع الفئة المتو��ّطة لأنّها تماثلهم في السعر\
-\
وهنا كان لازم أقف شويّه قدّام الجملة د��\
يعني\
طيّب ما هي في الإمكانيّات تماثل الفئة الفارهة !!!!!\
ليه تعملوا ��قييمكوا علي أساس السعر مش علي أساس القيمة\
؟؟؟؟؟!!!!!\
-\
وده يودّينا لس��اسات التسعير - صورة 2\
-\
هنا خبراء شركة كيا كان قدّامهم سياسة من اتنين\
إمّا يقولوا\
إحنا هنقدّم قيمة أعلي بنفس السعر (السياسة الثانية)\
أو يقولوا\
هنقدّم نفس القيمة بسعر أرخص (السياسة الثالثة)\
-\
بردو تقصد إيه ؟!!!!!\
شوف يا سيدي\
لمّا كيا تقدّم سيّارتها الجديدة وسط فئة السيارات الفارهة\
كده بتقول للمستهلك\
يا مستهلك\
أنا هقدّم لك سيّارة تقدّم نفس جودة وفخامة السيّارات الفارهة\
مثل إسّ كلاس والفئة السابعة\
لكن هقدّم ده ليك بسعر أرخص\
دي سياسة اسمها\
The Same for Less\
يعني نفس الجودة بسعر أقلّ\
-\
��كن\
لمّا تقدّم سيّارتها الجديدة في نفس الفئة السعريّة\
بتاعة الإي كلاس والفئة الخامسة\
كده هيّا بتقول للمستهلك\
يا مستهلك\
أنا هقدّم لك قيمة أعلي - جودة أعلي - فخامة أعلي\
مقابل نفس الفلوس\
-\
طبعا ممكن تقول ما ه��ّا هيّا\
أنا كنت فاكر زيّ حضرتك كده\
لحدّ ما عرفت مفهوم التقسيم والاستهداف والصورة الذهنيّة\
STP (Segmentation-Targeting-Positioning)\
الصورة 3\
-\
يعني إيه\
ي��ني\
هل كيا بتستهدف جمهور السيّارات الفارهة ؟\
لا أساسا\
-\
بمعني\
اللي بيشتري سيّارات فارهة ده راجل فاحش الثراء\
مش هيبصّ علي كيا أساسا\
-\
و��ش هتثير شهوته لمّا تقول له\
هقدّم لك نفس ما تقدّمه الإسّ كلاس بسعر أرخ��\
-\
سعر أرخص إيه يا أستاذ ؟!\
ده منظر واحد بيدوّر علي سعر أرخص ؟!\
ده شك�� واحد يبي ديسكاونت ؟!\
(بطريقة أحمد مكّي لمّا كان عامل ثري خليجي)\
مش تخلّي عندك نظر\
إنتا شايفني داخل جمعيّة استهلاكيّة\
ولا واقف في طابور الفراخ\
-\
لكن\
جمهور السيّارات المتوسّطة\
هو جمهور غني أيوه\
بسّ لسّه م�� بقاش فاحش الثراء\
فده ممكن تلعب عليه بسياسة\
More for The Same\
يعني تقول له\
بنفس الفلوس اللي هتاخد بيها الإي كلاس أو الفئة الخامسة\
أنا هاعطيك رف��هية وجودة الإسّ كلاس والفئة السابعة\
-\
بالمناسبة\
كعدد\
جمهور الفئة ��لمتوسّطة أكبر بمراحل من جمهور الفئة الفارهة\
وده في حدّ ذته هدف تاني\
بسّ مش هوّا أساس الموضوع\
-\
طيّب\
بالنسبة بقي للفئة الفارهة\
إيه رأيك يا كيا نعمل لهم عربيّات أفخم وأفخم ؟\
لا بردو\
إحنا هنعمل لهم براند تاني خالص\
اسمه جينيسس جي 90\
صورة 4\
-\
ليه ؟\
لأنّ الناس فاحشي الثراء دول\
هيتكبّروا أساسا يركبوا براند اسمه كيا\
-\
فاكر جزئيّة الصورة الذهنيّة اللي كانت في صورة 3\
كيا عملت لنفسها صورة ذهنيّة إنّها سيّارة الشعب\
فالبشوات هيتكبّروا يركبوها\
-\
قوم أنا أعمل لهم براند جديد تماما\
موجّه ��لشريحة بتاعتهم بسّ\
وأعمل له صورة ذهنيّة منفصلة تماما عن كيا وسيرة كي��\
والفقر وسنينه\
-\
حضرتك متخيّل الكلام اللي انا باتكلّم فيه ده بتاع م��ندسين ؟!\
لا\
خالص\
بسّ الكلام ده هوّا بتاع الفلوس\
-\
وده اللي خلّاني ��سيب كارير الهندسة والتصميم\
وأنا في سنّ التلاتين\
وأزعم إنّي والحمد لله قاطع شوط كبير فيه كهندسة وكتصميم\
لكن\
-\
اكتشفت إنّنا كان مضحوك علينا\
وما كنّاش فاهمين الصورة كاملة\
الصورة اللي ممكن قرار تسويقي خاطئ فيها\
قرار يتاخد في ثواني\
يضرب شغل مهندسين شغّالين بقالهم سنين\
علي تصميمات وإسطمبات\
وفي الاخر المنتج يفشل والشركة ما تعرفش تبيع\
ليه ؟\
لإنّ قرار التسويق متّاخد غلط\
-\
طبعا قرار التسويق مش هيتّاخد في ثواني ولا حاجة\
-\
وموضوع إنّي بقيت شايف الصورة كاملة ده\
بردو مش أكيد قوي\
يعن�� ممكن بعدين أكتشف إنّي كنت كالعادة\
\"متخيّل\"\
إنّي شايف الصورة الكاملة\
-\
أخيرا\
لو حابب تقرأ أكتر عن موضوع البراندات\
شوف البوست ده\
-\
https://www.facebook.com/photo.php?fbid=2410074529007723&set=a.100934443255088&type=3&permPage=1(https://www.facebook.com/photo.php?fbid=2410074529007723&set=a.100934443255088&type=3&fref=mentions)\
-\
لو حابب تعرف أكتر عن \"دراسات الجدوي\" عموما\
احضر معانا محاضرة \"دراسات الجدوي\"\
السبت القادم إن شاء ال��ه\
في معرض ماكتك للماكينات\
الساعة 12 ظهرا\
-\
وده محتوي المحاضرة\
-\
https://www.youtube.com/watch?v=D6FOM9ffIgk(https://l.facebook.com/l.php?u=https%3A%2F%2Fwww.youtube.com%2Fwatch%3Fv%3DD6FOM9ffIgk%26fbclid%3DIwAR3-aJBeEfQaez3CJxumB3BrmuwnOKDpjDmZVlK28n8hd1_HuDbYSz5In2M&h=AT39stK9Y7aITRN2jWpmkdUTd1kSGJmAPXtvsSGBClcHhga9zMQGZ2MwNAEkO_YvfVnLE9KNQbv0g98aMnQMaKZ-vPukKmcx7BvFPIGKED3QOnLlmMO4aiQdmtpLC9rNKt3AjjI9yUxXbtfx8XNpMimz_tlYtriv)\
-\
لو حابب تشوف فيديو سيّارة الكيا كي 900 نفسه\
ده الرابط\
-\
https://www.youtube.com/watch?v=Sk3Lwy3Oy0I(https://l.facebook.com/l.php?u=https%3A%2F%2Fwww.youtube.com%2Fwatch%3Fv%3DSk3Lwy3Oy0I%26fbclid%3DIwAR1tcamkQrGSl_AMfWygDIlzDRhxr54qNknoBeb0mdTnubkUgdg4sRwvFvA&h=AT1_qKOLTUJ3mmfdmtXbTsC88N7Nrls_HOOd63klazdIyIGiB-DIkk5y8jt8LFKDgviIBlWzX2Z57o1jSt2wp3EbAbbFrpJNWeGFwvvBB5oOO9Ct96kzoyKyJTOQ80C9MndhRRUJK0w4G0sVXnyQxFCzJtnmoRxQCqkMBF5soLSE9g)\
-\
تحيّاتي
