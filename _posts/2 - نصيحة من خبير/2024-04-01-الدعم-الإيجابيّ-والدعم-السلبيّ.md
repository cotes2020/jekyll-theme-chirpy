---
layout: post
title:  الدعم الإيجابيّ والدعم السلبيّ
date:   2024-04-10T00:00:01+03:00
author: Mahmoud Marzouk
categories: 2 - نصيحة من خبير
published:  true
---
من الجمل اللي بنسمعها كتير

إنّك تلاقي حدّ بيقول إحنا محتاجين حدّ ((( ي��جّعنا ))) عشان نستثمر في
مصر

بيقولها المستثمر المحلّيّ المفلس

وبيق��لها المستثمر الاجنبيّ النصّاب

\-

لمّا حضرتك مفلّس وما فيش معاك فلوس - عاوز حدّ يشجّعك إزّاي يعني
؟!

أيوه يشجّعوني

يعطوني أراضي ببلاش - ويبنوا لي المصنع ببلاش

ويعطوني قرض أجيب مكن وخامات

ويلغوا الضرايب

حلو قويّ

وحضرتك داخل معانا بإيه إن شاء الله ؟!!! بنفسك في الطبيخ يعني ولّا
إيه

\-

نفس الكلام بيقوله المستثمر الأجنبيّ النصّاب

أنا عاوز أ��ض ببلاش - وقرض من البنك - وتلغوا لي الضرايب

وبالمرّة الغوا لي الجمارك

مش عاوز دي في دي حضرتك

\-

أنا شخصيّا بفرّق بين نوعين من الدعم

بسمّيهم ((((( الدعم الإيجابيّ - والدعم السلبيّ )))))

\-

الدعم الإيجابيّ هوّا ��لكلام اللي زيّ اللي فات ده

واحد عاوز حدّ يدفعه من الخلف عشان يشتغل

\-

لكن الدعم السلبيّ في وجهة نظريّ هو

((((( تمهيد الطريق ))))) أمام واحد ((((( قادر ))))) يشتغل

\-

حضرتك يكون معاك فلوسك - وجاي عاوز تشتغل فعلا - فالدعم السلبيّ اللي
هنقدّمهولك هو تمهيد الطريق قدّامك

يعني تسهيل الإجراءات - مش إلغاءها - ولا معاملتك بشكل
استثنائيّ

تيسير إجراءات دفع الجمارك وتحصيل الضرائب - مش إلغائها

نوفّر لك أرض - لكن مش ببلاش

نوفّر لك م��افق - لكن مش ببلاش

ندرّب لك العمّال قبل ما تيجي أصلا - فتيجي تلاقي الأ��دي العاملة الماهرة
اللي إنتا محتاجها

بنمهّد الطريق قدّامك - لكن إنت�� تيجي بعربيتك وتحطّ لها بنزينها وتسوقها -
إحنا مش هنزقّك

\-

ندعو الشركات الأجنبيّة لحضور معارض محلّيّة

ونوفّر لك سبل الاشتراك في معارض عالميّة خارج مصر

بحيث الناس تيجي تشوفك وإنتا تطلع تشوف الناس

لكن باقي الشغل بتاعك - إنتا وشطارتك في فتح قنوات تواصل وتسويق وتجارة مع
الشرك��ت الأجنبيّة

\-

لو عندك مشكلة قانونيّة - نيسّر لك إجراءات التقاضي

ل��ن مش تكون حرامي وعاوزنا نسيبك تسرقنا وتمشي عشان نبقى
متعاونين

\-

شركة أجنبيّة عاوزة تيجي مصر - أهلا وسهلا - أقصى ما يمكن أن تحصلوا عليه
هو ��نّي أعاملكم بنفس المعاملة الممتازة اللي بعامل بيها ولاد
البلد

لكن مش عشان إنتوا أجانب يعني فعاوزيننا نعطيكم تفضيلات عن ولاد
البلد !!!

بأ��ّ منطق يعني ؟!!!

\-

حضرتك كمستثمر مصريّ أو أجنبيّ - بتتحرّك بناءا على ( حافز ) وليس (
دافع )

الحافز بيكون من الأمام - الدافع بيكون من الخلف

\-

الحافز اللي من الأمام هو - وهو فقط ((((( الربح )))))

حضرتك مستثمر مصريّ ب��عمل مصنع - أو مستثمر أجنبيّ جاي من برّا تعمل مصنع -
عشان - وعشان فقط - تك��ب

فما تسوقش الهبل بقى وعاوزنا نشيلك على كتافنا

\-

حضرتك لو مش هتكس�� - مع السلامة - إحنا مش بنتحايل عليك عشان تعمل
مصنع

غيرك يقدر يعمل مصنع بفلوسه ويكسب

لكن ما تجيش تتناطع علينا وعاوزنا نصرف عليك من جيبنا عشان تعمل مصنع
وتكسب

\-

إيه ده - يعني اللي ماعاهوش فلوس ما يعملش مصنع ؟!

آه

أمّال حضرتك عاوز ما يبقاش معاك فلوس ونعمل لك مصنع إحنا ولّا
إيه

اللي قدّ الكحل تتكحّل

\-

والمستثمر الأجنبيّ النصّاب بيبقى عارف إن��ه هيكسب من مصر بالهبل - ويقعد
يتعوج علينا ويقول لك عاوز تسهيلات - لأ عا��ز تحفيز - لأ تشجيع

قال يعني هوّا لو مش هيكسب منّنا 200 % كان هييجي عشان التشجيع
!!!

\-

هوّا بيبقى عارف إنّه كسبان - لكن بيعصر اللامونة بيلاقيه�� بتتعصر معاه -
يبقى ليه لأ - اللي يلاقي الدلع وما يتدلّعش يبقى غلطان

والفرافير بتوعنا يجروا تحت رجليه ويعملوا له اللي هوّا عاوزه - قال إيه
ع��ان نشجّع الاستثمار الأجنبيّ

ما عنّه ما اتشجّع

\-

هوّا أنا عاوز استثمار أجنبيّ عشان اتفشخر بيه ؟!

عاوز أبقى بطل العالم في الاستثمار الأجنبيّ يعني - والبنات تشاور عليّا
وتقول بطل العالم في الاستثمار الأجنبي�� أهو - أيّا كيسكليا

ولّا أنا عاوز استثمار أجنبي عشان اكسب من وراه ؟!

عشان نكسب من وراه طبعا

\-

طيّب لمّا بسلامته المستثمر الأجنبيّ هييجي يعمل مصنع نكسب من وراه مليون
دولار - وتقوموا عاطيينه حوافز ب 2 مليون دو��ار - وخاصمين من عليه ضرايب ب
5 مليون دولار

يبقى يا فرحةّ أمّكوا بيكوا يعني

\-

للأسف فيه مثل بينطبق على الناس دي بيقول ( طلب الغني شقفة - كسر الفقير
زيره )

يعني تلاقي واحد غنيّ بيطلب حاجة من واحد فقير - فالفقير الأهبل يجري ينفّذ
للغني طلباته ببلاش - قال يعني عشان يبان جدع قدّامه

نبقى إحنا دولة عالم تالت - وفي عرض دولار - ويجي لنا أبو شعر اصفر يقول
لنا اعطوني حوافز للاستثمار - نقوم إحنا اللي نعطيه فلوس - مش نكسب من وراه
فل��س !!!

دا كانت قلّته أحسن

هوّا مين اللي يكسب من مين ؟!

\-

وإحنا لمّا ��نكسب منّه - ما إحنا هنكسب جزء من أرباحه - هوّا مش جاي يتصدّق
علينا

لكن هوّا بيضغط عليك في التفاوض - بيلاقي المفاوض المصريّ اللي قدّامه
فرفور - بيضغط عليه أكتر - يقوم واخد أرض ببلاش - يضغط عليه أكتر - يقوم
لاغي الضرايب - يا بلاش والله

ونبقى إحنا طلعنا من الاستثمار الاجنبيّ ده بنصّ ال��مس صوابع

\-

يا سادة

الدعم الصحيح هو الدعم السلبيّ

دورنا نوفّره - ��نوفّره هو فقط

\-

بعد كده اللي عاوز يشتغل عشان ( يكسب ) أهلا وسهلا

ون��خد منّه حقّنا تالت ومتلّت

\-

أمّا اللي جاي يسوق علينا النطاعة وعاوز دعم إيجابيّ فمع
السلامة

سواءا مصريّ أو أجنبيّ

\-

بعض المعارك في خسرانها شرف - من عاد منهزما من مثلها انتصرا
