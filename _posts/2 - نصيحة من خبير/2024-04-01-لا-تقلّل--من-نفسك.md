---
layout: post
title:  لا تقلّل  من نفسك
date:   2024-04-10T00:00:01+03:00
author: Mahmoud Marzouk
categories: 2 - نصيحة من خبير
published:  true
---
\#نصيحة_من_خبير{.underline}(https://www.facebook.com/hashtag/%D9%86%D8%B5%D9%8A%D8%AD%D8%A9_%D9%85%D9%86_%D8%AE%D8%A8%D9%8A%D8%B1?__eep__=6&__cft__%5b0%5d=AZXU93XyYw4i1cyfVU71NIo_B98lGHjdFUwX9o5YjZKqTujEGlGAWMfcfZTgyqowBcxr9Vfiz8ONcR6KICGasqBWRU9hCzpArTfDUGzj1OVIHo4bBMeQylFosXyHZP99j3DdVxTPyYSRlbo7cMJOqH5kJkwDNCoKWPJcLnrzmwdo66faxucItPeIMhu8-GRBBA0&__tn__=*NK-R)

\-

ما تقلّلش من نفسك بأيّ شكل من الأشكال - ولو على سبيل التواضع

دا فهم غلط للتواضع

\-

ما ينفعش مثلا يكون عندك شركة صغيّرة - فتقول ( عندي شركة
صغيّرة )

قول عندي شركة وخلاص

\-

ما ينفعش تكون متخرّج من سنة - فتقول على نفسك إنّك ( بدون خبرة ولسّه
بتتعلّم )

قول أنا عندي خبرة سنة وخلاص

\-

حتّى لو الطرف الآخر حاول يحطّك في موقف إنّك صغيّر - إعمل عبيط وتجاوز
كلامه

\-

طبعا مش هقول لك قاومه وجادله - إلّا إذا كنت فعلا كبير في مجالك - فجادله
عادي - وهزّأه كمان

\-

وأفضل حلّ لتجنّب هذه المشكلة - هو
\#تجنّبها{.underline}(https://www.facebook.com/hashtag/%D8%AA%D8%AC%D9%86%D9%91%D8%A8%D9%87%D8%A7?__eep__=6&__cft__%5b0%5d=AZXU93XyYw4i1cyfVU71NIo_B98lGHjdFUwX9o5YjZKqTujEGlGAWMfcfZTgyqowBcxr9Vfiz8ONcR6KICGasqBWRU9hCzpArTfDUGzj1OVIHo4bBMeQylFosXyHZP99j3DdVxTPyYSRlbo7cMJOqH5kJkwDNCoKWPJcLnrzmwdo66faxucItPeIMhu8-GRBBA0&__tn__=*NK-R)

يا راجل !!

هههههه

\-

لا صحيح

أفضل حلّ لتجنّب هذه المشكلة هو إنّك ما تحطّش نفسك في الموقف - وبعدين تحاول
تخرج منّه

\-

يعني - مثلا

ما تكونش شركة طالبة محاسب خبرة 10 سنوات مثلا - أو مدير ماليّ - وبعدين
حضرتك تروح تقدّم على الوظيفة وانتا ��سّه عندك سنة واحدة خبرة - وبعدين تقول
لي أقول لهم إيه لمّا يسألوني عن خبرتي

\-

حضرتك روح قدّم في شركة طالبة حدّ حديث تخرّج - أو حدّ خبرة سنة
واحدة

\-

في الحالة دي - لو الطرف الآخر حاول يبتزّك بموضوع خبرتك - هتقدر تقول له -
حضراتكم طالبين حدّ حديث تخرّج

\-

يعني - بتكلّمني عن خبرتي ليه وانتوا طالبين حدّ حديث تخرّج

\-

هوّا بيبقى عارف - بسّ بيستعبط - غالبا عشان يضغط عليك في
الأجر

\-

وأحيانا بيبقى بيستعبط لمجرّد الاستعباط - حدّ مريض وبيطلّع مرضه على
الناس

\-

فانتا ردّ بهدوء بإنّك مقدّم على الوظيفة طبقا لمتطلّبات الشركة - وإنّك شايف
نفسك مناسب لهذه المتطلّ��ات

لكن - ما تقلّلش من نفسك

\-

ملحوظة أخيرة /

عادة الناس الشاطرة جد�� - بتقلّل من نفسها

مش على سبيل التواضع - ولكن دي مشكلة نفسيّة اتكلّمت ��نها في بوست تفصيليّ
قبل كده

عقدة اسمها - عقدة المحتال

مفادها إنّه دايما الشخص البارع بيحسّ إنّه نصّاب !!

وممكن حتّى يحسّ إنّ فلوسه حرام !!

\-

فما تسيبش نفسك للعقدة دي وتخلّيها تسيطر عليك فتفضل تكرّر إنّك
ضعيف

\-

الطرف اللي بتكلّمه - هو طرف غريب عنّك - فهياخد كلامك على إنّه مص��ّق -
وهيصدّق فعلا إنّك ضعيف

وحتّى لو ما صدّقش - هيتعامل بمبدأ السلامة ويبعد عنّك
