---
layout: post
title:  النظريّ عمليّ
date:   2024-04-10T00:00:01+03:00
author: Mahmoud Marzouk
categories: 2 - نصيحة من خبير
published:  true
---
\#الكلام_النظريّ\_جميل_لكنّه_مش_عمليّ{.underline}(https://www.facebook.com/hashtag/%D8%A7%D9%84%D9%83%D9%84%D8%A7%D9%85_%D8%A7%D9%84%D9%86%D8%B8%D8%B1%D9%8A%D9%91_%D8%AC%D9%85%D9%8A%D9%84_%D9%84%D9%83%D9%86%D9%91%D9%87_%D9%85%D8%B4_%D8%B9%D9%85%D9%84%D9%8A%D9%91?__eep__=6&__cft__%5b0%5d=AZVbWvAKk_yt_UEBx21_pcNN1EDM229wcsIiWHcwjhNAyp6YUK3zfvVsKue68Ruie2AoB1pq0D83jhVpsXmzzHwMiMKesnofqs9tnv03qh-v4rzbgClt0jh0-p_sG-UBC8HDh22tDfNNh_cWLipKXhRKB8JplGqD0mrnwe7eIx8WMQ&__tn__=*NK-R)

\-

دي هبدة بيهبدها الفشلة عشان يمدحوا تصرّفاتهم الخاطئة بإنّها
عمليّة

\-

والحقيقة أنا مش عارف إيه ميزة إنّ تصرّفات تكون عمليّة أو نظريّة
!!

أنا اللي اعرفه إنّ التصرّفات بتبقى حلوة لمّا تكون ليها نتائج
إيجابيّة

لكن تصرّفات حضرتك عمليّة وبتخسّرك - بقت جميلة من أنهو اتّجاه يعني
؟!!!

ولّا مجرّد إنّك بتنفّذها - فهيّا كده بقت عمليّة ؟!!!

\-

عمليّة يع��ي ليها نتيجة يعني ؟

ولّا عمليّة يعني انتا بتعملها ؟!!

\-

الكلام الن��ريّ جميل وهوّا نظريّ - وجميل وهوّا عمليّ

لإنّ ما حدّش بيقعد مع نفسه ف�� البلكونة في الطراوة كده ويخترع كلام
نظريّ

\-

الكلام النظريّ اللي مش عاجبك ده هو خلاصة تجارب شركات ناجحة

كلّ ما في الموضوع إنك مش قادر تنفّذه - لإنّه محتاج التزام من مستوى أعلى من
مستواك في الالتزام

فبدل ما تقول دا كلام أكبر منّي وانا ما اقدرش اطبّقه - فبتقول دا كلام
نظريّ !!

\-

لمّا اقول لك مثلا العامل المستهتر ارفده وعيّن واحد بداله

أسهل حاج�� عليك إنّك تقول دا كلام نظريّ

لإنّ البديل إيه ؟!

\-

البديل إنّك تقو�� إنّك فاشل

فحضرتك طبعا مش هتقول على نفسك كده - الأسهل ليك إنّك تقول إنّ كلامي نظريّ
وخلاص

\-

ما البديل بالنسبة لك معناه

\-

1 - عمل نظام متابعة دقيق للعمّال لتحديد مين منهم الجادّ ومين منهم
المستهتر - يعني نظام KPIs

فانتا أقلّ بكتير من إنّك تعمل نظام KPIs

إنتا مشغّل طابونة أساسا - هتروح تدرس يعني إيه KPIs

وبعد ما تدرسه وتفهمه أصلا - مش هتعرف تعمله - يبقى نحرج نفسنا ليه
؟!!

\-

2 - تجهيز صفّ ثاني من العمالة المستعدّة لشغل الوظيفة اللي هتفضى في أسرع
وقت

وده معناه إنّ حضرتك محتاج تعمل نظام موا��د بشريّة

\-

ونظام الموارد البشريّة ده يلحم فيه نظام تدريب - ما هو العمّال اللي
هيجيبهم بتاع الموارد البشريّة دول محتاجين يتدرّبوا

فانتا أساسا يدوب بتجيب مصاريفك - وكويّس إنّ الدكّانة اللي انتا فاتحها ما
قفلتش - هتروح تعمل موارد بشريّة وتدريب

\-

يبقى إيه الأسهل ؟!!!

الأسهل إنّك تقول إنّ يا عمّ دا كلام نظريّ - خلّينا في العمليّ
بتاعنا

إحنا عامل��ن اللي علينا - بسّ هنعمل إيه في العمّال ولاد السيّدة غير
النظيفة

آدي��ا مستحملين لحدّ ما المخروبة دي تجيب دلفها وخلاص

\-

إنتا يهمّك صورتك قدّام نفسك إنّك تكون غير مقصّر - دي اسمها ميكانيزمات
الدفاع الذاتيّ

��ا أهمّ بالنسبة لك بكتير من الربح

\-

يقال أنّ الثعلب القزعة دخل الجنينة - فلقى العنب الجميل الناضج عالي -
ولقى الليمون واطي

فالثعلب لإنّه ��زعة - أكل من الليمون لإنّه ما طالش العنب

\-

خرج الثعلب من المزرعة - فقابله أصدقاؤه وقالوا له ( تسيب العنب وتاكل
الليمون ؟! )

فقال لهم الثعلب ( أصل العنب مرّ والليمون حلو )

\-

ممكن تقرأ القصّة دي على سبيل الفكاه�� - وتقول شوف التعلب بيستعبط
ازّاي

بينما الحقيقة إنّ التعلب ما عملش ح��جة - دي مجرّد قصة خياليّة

لكن قصّتك انتا حقيقيّة

\-

قصّتك لمّا كمّلت في نفس الخطأ اللي بتعمله - وتركت الصواب - وقلت على الخطأ
إنّه عمليّ وجميل - وقلت على الصواب إنّه نظريّ !!!

\-

الإنسان نفسه مبرمجة إنّها تشوف نفسها كويّسة دايما - حتّى الحرامي - بيشوف
نفسه هو الشخص اللي بيقرّ العدل في الأرض بأخذ الأموال من الأغنياء
الحراميّة

\-

طيّب لو هيسرق فقرا�� ؟!

ولو - هوّا جميل بردو - والفقراء دول ولاد سيّدة غير نظيفة مجرمين -
و��ستحقّوا إنّي أسرقهم

\-

الحرامي لو شاف نفسه حرامي - هيموت

كذلك الشخ�� الفاشل - بيشوف نفسه شخص جميل - لإنّه بيطبّق الكلام
العمليّ

عمليّ بامارة إيه يعني - ما تعرفش !!!

\-

والدي الله يرحمه كان ليه صديق اسمه عمّ عطا الله

عم عطا الله ده كان بيشرب سجاير وشيشة وليلة بيضا يعني

فوالدي الله يرحمه في يوم قال له - ما تبطّل السجاير والشيشة يا عطا
الله

فقال له عارف يا أستاذ أحمد - أنا طول عمري باشرب الحاجات دي

فوالدي الله يرحمه ��ال له - ما انتا صحّتك منيّلة بنيلة يا عطا
الله !!

\-

يعني يا فرحتي طول عمرك بتشرب سجاير وشيشة - بقت صحّتك كويّسة يعني فنقول إنّ
السجاير والشيشة كويّسين ونتمسّك بيهم

\-

وانتا يا صاحب المصنع ياللي طول عمرك ماشي ��الكلام العمليّ - إيه أخبار
الأرباح معاك - لعلّها تكون أرباح خياليّة يعني فنقول إنّ العكّ العمليّ بتاعك
أحسن من العلم النظريّ

\-

لو العكّ بتاعك بيجيب أرباح - هندخّله في العلم أصلا

ما هوّا العلم اتعمل ازّاي أص��ا ؟! ما هو اتعمل كده

\-

اتعمل بإنّنا شفنا الناس الناجحين نجحوا ازّاي - فيه ناس خدت النجاح ده
وقلّدته ونجحت بيه وما كتبتش ورقة وراها

وفيه ن��س ركّزت مع قواعد النجاح دي وكتبوها في ورق - فبقى دا اللي اسمه
العلم - اللي انتا بتقول عليه نظريّ ده

\-

نظريّ ازّاي يعني إذا كان هوّا خلاصة التجارب العمليّة ؟!!!

\-

موضوع إنّك تلاقي واحد فاشل بينتقد العلم ده هو موضوع مضحك جدّا

ولو عاوز تقفشه - ببساطة - قول له الكتب بتقول إيه ؟!

وأتحدّى لو قدر يقول لك الكتب بتقول إيه ؟!!!

\-

هوّا ما يعرفش الكلام النظر��ّ اللي هوّا بينتقده ده بيقول إيه
أصلا

هوّا بينتقد الكتب وخلاص عشان يراضي ضميره بإنّه ماشي صحّ وخلاص

حتّى لو بيخسر - مش مهمّ اخسر- المهمّ أ��ون قدّام نفسي باخسر بسبب الآخرين -
مش بسببي أنا

انا تمام وباعمل اللي عليّا وبنفّذ الشغل العمليّ
