---
layout: post
title:  المدخل الصحيح للصناعات المغذّية للسيّارات
date:   2024-04-10T00:00:01+03:00
author: Mahmoud Marzouk
categories: 2 - نصيحة من خبير
published:  true
---
المدخل الصحيح للصناعات المغذّية للسيّارات

هوّا إنّك تكون بتصنّع حاجة في مجال مستقلّ

مالوش علاقة بالسيّارات

وبعدين ترقّي نفسك لحدّ ما تدخل مجال الصناعات المغذّية

\-

يعني تكون بتحقن برانيك بلاستيك

شويّ�� شويّة تحقن بوديهات أجهزة منزليّة

وبعدين تروح تقول لشركات تجميع الس��ّارات

أنا ممكن أحقن لكوا قطع سيّارات

وده شغلي

\-

تكون بتنفخ جراك��

وبعدين تفكّر تنفخ قرب مياه أو زيت فرامل للسيّارات

\-

تكون بتكبس ب��اويطات

وبعدين تكبس صاج للبوتوجازات

وبعدين تروح تقول لشركات التجميع

أنا ممكن أكبس رفارف وبيبان

\-

تكون بتصنّع سلك بفيشة

وبعدين ضفيرة تكييف

وبعدين تروح تقول

أنا ممكن أعمل ضفيرة سيّارة

\-

تكون بتعمل زجاج مسطّح

وبعدين تقول

أنا ممكن أعمل بربريز العربيّة وزجاج الأبوا��

\-

تكون بتعمل كراسي وأنتريهات

وبعدين تقول أنا ممكن أعمل كرسي العربيّة

\-

تكون بتعمل مقطورات للجرّارات

وبعدين تفكّر تعمل مقطورات لل��ريلات

\-

تكون بتحقن أطباق وجرادل

وبعدين تفكّر تحقن طاسات للعجل وب��دي المراية

وبعدين تحقن الفوانيس

\-

تكون بتخرط طنابير زهر وأعمدة

وبعدين تفكّر تخرط أقراص وطنابير الفرامل

أو أعمدة الكامات ثمّ الكران��ات

\-

تكون بتعمل سوست عاديّة

وبعدين تفكّر تعمل سوست ورقيّة لعربيّ��ت النقل

أو حلزونيّة للملّاكيّ

\-

تكون بتعمل سيور لماكينات النسيج ��الملابس

وبعدين تفكّر تعمل سير كاتينة وسيور عاديّة للسيّارات

\-

تكون بتعمل شباشب من مطّاط

وبعدين تفكّر تعمل دوّاسات للسيّارات

أو تفك��ر تعمل كراسي موتور وفتيس من كاوتش

\-

تكون بتعمل تروس

وبعدين تفكّر ��ورّد لشركات تجميع الفتايس

\-

تكون بتتنّي مواسير

وبعدين تفكّر تعمل شكمانات

\-

تكون شغّال في مواسير النحاس

وبعدين تفكّر تعمل الرادياتير

\-

تكون بتعمل زحاليق من الفايبر جلاس

وبعدين تفكّر تعمل بوديهات ��لأوتوبيسات

أو الاكصدامات من الفايبر جلاس بردو

\-

تكون بتحقن ألومنيوم

وبعدين تفكّر تحقن كبّاية البوتوجاز

وتورّد لمصانع البوتوجازات

وبعدين تحقن بودي المارش والدينامو

وطلمبة المياه

وبعدين وشّ التقس��مة وبعدين فارغة الموتور

أو تعمل حقن رأسي للجنوط

\-

أو يكون معاك فل��س كتير قوي

بالمقطف

فتجيب توكيل تجميع

\-

خمسة موا
