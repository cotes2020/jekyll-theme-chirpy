---
layout: post
title:  ما حدّش بدأ من الصفر
date:   2024-04-10T00:00:01+03:00
author: Mahmoud Marzouk
categories: 2 - نصيحة من خبير
published:  true
---
بتسمع كتير رجال أعمال بيقولوا إنهم بدؤوا من الصفر

وأحيانا بيكون الكلام مستفز للبعض

لإنهم بيظنوا إن رجال الأعمال دول كدابين

.

والحقيقة

إنه فعلا معظم رجال الأعمال بدؤوا من الصفر ( بتاعهم )

وهوا السر في كلمة بتاعهم دي

.

فيه واحد أبوه مات الله يرحمه وساب له منجم دهب عطلان

ه��ا بدأ من الصفر مع منجم الدهب ده لحد ما خلاه يشتغل

هوا ده معنى كلمة نقطة الصفر ( بتاعهم )

.

الناس اللي بتقول إنها بدأت من الصفر

بيكونوا بدؤوا من الصفر فعلا

من الصفر يعني من وضع ( هما شايفينه صفر )

لإنهم عايشي�� فيه طول عمرهم

.

وبيعتبروا إن الإنجاز الحقيقي هو ( ما أضافوه هم لهذا الوضع )

أبويا كان سايب لي شركة قيمتها ١٠٠ مليون بس

أنا بدأت من الصفر ووصلتها لشركة قيمتها ١٠٠ مليار

.

ممكن تكون إنتا مستفز من الكلام ده

وشايف إن اللي بدء من الصفر فعلا هو ( إنتا )

إنتا أبوك لا ساب لك ١٠٠ ملي��ن ولا ١٠٠ مليار

فإنتا اللي من حقك فعلا تقول إنك بدأت من الصفر

.

والحقيقة إنك بتعمل زيهم بالظبط !!!

.

إنتا معتبر إن النقطة اللي أبوك سابك عندها هي الصفر

والحقيقة بردو هيا إن ده الصفر ( بتاعك إنتا )

.

إنتا أ��وك سابك متعلم مثلا

وبناءا على تعليمك ده اشتغلت وبقيت مهندس ناجح بيكسب ملايين

خلي أبوك ما كانش علمك . وكنت ابدأ من الصفر وعلم نفسك

وبعد كده كنت ابدأ من التعليم وكون ثروتك

.

ممكن أبوك يكون لا ساب لك فلوس ولا ��عليم

بس ساب لك اسمه وعلاقاته

باسمه دخلت السوق والناس ائتمنتك على ف��وسها

وبعلاقاته قدرت تمشي أمورك بسهولة

.

ما حدش بدأ من الصفر

لا ا��ملياردير اللي بدأ بالملايين بدأ من الصفر

ولا المليونير اللي بدأ من التعليم بدأ من الصفر

.

وحتى لو لا كان ليك ورث ولا تعليم ولا علاقات

و��دأت فقط ( بدماغك )

فإنتا ما بدأتش من الصفر

.

إنتا بدأت بنعمة ربنا سبحانه وتعالى عليك

بدماغك

.

وبتوفيق ربنا سبحانه وتعالى ليك

اللي خلى تخطيطك يركب في السكة الصح

كنت ممكن تخطط أعظم تخطيط في العالم

ويتك��بل في السكة

.

فخلاصة الموضوع

ما تشغلش بالك خالص بموضوع بدأ من الصفر ولا بدأت من الصفر

اشغل بالك بإنك ما تقعش فريسة المال ولا الدنيا

.

بدأت من الصفر ورايح فين . بتحارب فين

هيا مش حرب أصلا عشان تحارب

ولا ��يا حرب مع الملياردير المستفز اللي بدأ من الملايين وبيقول إنه بدأ
من ا��صفر

ولا هوا مستفز ولا حاجة

.

هوا مبتلى زيه زيك

ركز في ابتلاءك انتا

وإنك تطلع منه سليم
