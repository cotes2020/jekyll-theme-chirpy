---
layout: post
title:  إعمل بيزنس في غير مجالك الفنّيّ
date:   2024-04-10T00:00:01+03:00
author: Mahmoud Marzouk
categories: 2 - نصيحة من خبير
published:  true
---
\#نصيحة_من_خبير{.underline}(https://www.facebook.com/hashtag/%D9%86%D8%B5%D9%8A%D8%AD%D8%A9_%D9%85%D9%86_%D8%AE%D8%A8%D9%8A%D8%B1?__eep__=6&__cft__%5b0%5d=AZUfd6kJVUxaKe6DXCp4rYZabc_OH6_PAAhQEutueOs7Og5I_jqvh_673LCwCD9_Fb7P2x7p-91siicDfGMsKEyV5SdpXVGqMnqmIMHqlGqk4MHxdyZKwnZFvD7R0Ak2sRXTT8Mgz7QCfOYahTm6aUEt6kvkIpCclvn94mF6h23D7HnLgz7cETajeiZ7NHf30cI&__tn__=*NK-R)

\-

قلنا إنّه من أسباب ضعف القدرة على حلّ مشاكل البيزنس - إنّ حضرتك تكون داخل
البيزنس من ناحية المنتج

يعني كنت شغّال فنّيّ على ماكينة في مصنع ش��اشب - فلمّا بقى معاك فلوس - قمت
عامل مصنع شباشب

\-

المشكلة دي بتخلّيك طول الوقت منجذب للجزء الفنّيّ - ولمّا تحصل لك مشكلة في
دايرة البيزنس ما بتعرفش تتعامل معاها - لإنّك أصلا مش بتاع
بيزنس

\-

طيّب والحلّ ؟!

تعرف إنّ فيه حلّ عظيم جدّا - ألا وهو إنّك تعمل بيزنس في مجال غير مجالك
الفنّيّ !!

\-

مش مستوعبها ؟! صحّ ؟!

طيّب تعرف إنّ أفضل مدير للمستشفى - م�� ينفعش يكون دكتور

\-

ليه ؟!

لإنّ مدير المستشفى الدكتور - لمّا تحصل مشكلة مع مريض - هيلبس البالطو -
ويجري ينقذ الموقف بنفسه

بينما !!! المنظومة ما زالت زيّ ما هيّا - وما زالت مؤهّلة لإعادة إنتاج
مشاكل من نفس النو��

\-

لكن مدير المستشفى اللي مش دكتور - هيعجز عن التدخّل بنفسه - فهيضطر غصب
عنّه يصلّح المنظومة - بحيث المشكلة دي ما تتكرّرش تاني

\-

وصلت ال��كرة ؟!

\-

أيّام الكاراتيه - كنت باسمع كلمة كتير من المدرّبين الكبار - وما كنتش
فاهمها ساعتها !!!

\-

كانوا بيقولوا إنّ اللاعب غير الموهوب - بيوصل لنتائج أحسن من اللاعب
الموهوب !!

\-

كنت بهزّ دماغي ساعتها وبقول ماشي وخلاص - لكن لا أخفيكم سرّا - ما كنتش
فاهمها

دلوقتي فهمتها !!!

\-

اللاعب الموهوب بيعتمد على موهبته - لكن اللاعب غير الموهوب بيضطرّ يعوّض
الموهبة بالقسوة على نفسه في التمرين !!!

فتيجي بعد شويّة تلاقي اللاعب غير الموهوب المجتهد - سبق اللاعب الموهوب
اللي كان قاعد مرتاح نفسيّا بسبب إتّكاله على موهبته

\-

ولا نجحد فضل الله سبحانه وتعالى - فكلّ الناس موهوبون

وإن كانت الموهبة الأكبر في السياق ده - هي موهبة الاجتهاد وال��رص على
النجاح

فاللاعب غير الموهوب في الكاراتيه - اللي نجّحه إنّه موهوب في الغيرة وحبّ
التميّز - دول اللي خلّوه يقسو على نفسه في التمرين فينجح

\-

نرجع للبيزنس

فقلنا الأفضل مبدئيّا كده إنّك تدخل في بيزنس بعي�� عن مجالك الفنّيّ - بحيث
تضطرّ تتعامل معاه كصندوق مغلق - تتعامل معاه من الخارج كبيزنس - مش من
الداخل كمنتج

\-

الشخص اللي زيّ ده ما بيكونش لي�� ولاء للمنتج

يعني النهارده شغّال في الشيبسي - بكره ظهر قدّامه فرصة جيّدة في
الموتوسيكلات - عادي - يفتح بيزنس موتوسيكلات !!!

\-

وده مؤهّل بع�� كده إنّه يبقى مستثمر - مش رجل أعمال

يعني يجيب حدّ على رأس مصنع الشيبسي - وحدّ على رأس مصنع الموتوسيكلات -
وهوّا يقعد يراقب التقارير الماليّ�� من بعيد - ويدخّل شركاء ويطلّع شركاء ويعمل
تحالفات و و و

\-

بينما من ��حت - هوّا مش عارف فلوسه شغّالة في إيه أصلا

هوّا ليه ولاء للفلوس - مش للمنتجات

\-

أنا مهندس ميكانيكا شاطر جدّا الحمد لله - لكن !!! المنتجات ال��ي بفكّر في
تصنيعها بنفسي قريبا إن شاء الله - هي منتجات كهربيّة !!

\-

طيّب

افرض إنّي فعلا شاطر فنّيّا في منتج - ومش قادر اعمل بيزنس في منتج
تاني

هنا أقول لك ادخل البيزنس اللي انتا شاطر فيه فنّيّا ده على حذر - وح��ول
تكتّف وتفرمل مهارتك الفنّيّة في التعامل مع البيزنس بتاعك

مش كلّ ��ا تحصل مشكلة فنّيّة - تشمّر وتنزل تحلّها بنفسك

\-

من حوالي أسبوعين - ��ان مطلوب تصميم بعض المنتجات ببرنامج
سوليدووركس

أنا خبير معتمد دولي��ا في التصميم بالبرنامج ده - رجعت خطوة للخلف - وطلبت
مصمّمين فريلانس

والدراسة اتأخّرت حوالي أسبوعين - عادي - لكن مش هاجي عند لحظة وأقول ما
بد��هاش بقى - وأقوم فاتح البرنامج وراسم الأجزاء دي في ساعتين تلاتة
وخلاص

\-

كذلك

إنتا شاطر جدّا في تصميم الملابس مثلا - عملت مصنع ملابس - لو سمحت - إيدك
ما تمسكش مقصّ ولا قلم رصاص

هات باترونست - هات مقصّدار - إعطيهم مرتّبات كويّسة

وانتا اطلع اقعد في المكتب فوق - وركّز في
\#صناعة{.underline}(https://www.facebook.com/hashtag/%D8%B5%D9%86%D8%A7%D8%B9%D8%A9?__eep__=6&__cft__%5b0%5d=AZUfd6kJVUxaKe6DXCp4rYZabc_OH6_PAAhQEutueOs7Og5I_jqvh_673LCwCD9_Fb7P2x7p-91siicDfGMsKEyV5SdpXVGqMnqmIMHqlGqk4MHxdyZKwnZFvD7R0Ak2sRXTT8Mgz7QCfOYahTm6aUEt6kvkIpCclvn94mF6h23D7HnLgz7cETajeiZ7NHf30cI&__tn__=*NK-R)
الملابس - مش
\#تصنيع{.underline}(https://www.facebook.com/hashtag/%D8%AA%D8%B5%D9%86%D9%8A%D8%B9?__eep__=6&__cft__%5b0%5d=AZUfd6kJVUxaKe6DXCp4rYZabc_OH6_PAAhQEutueOs7Og5I_jqvh_673LCwCD9_Fb7P2x7p-91siicDfGMsKEyV5SdpXVGqMnqmIMHqlGqk4MHxdyZKwnZFvD7R0Ak2sRXTT8Mgz7QCfOYahTm6aUEt6kvkIpCclvn94mF6h23D7HnLgz7cETajeiZ7NHf30cI&__tn__=*NK-R)
الملابس !!!
