---
layout: post
title:  لا تدخل في علاقة مبنيّة على احتياج مؤقّت
date:   2024-04-10T00:00:01+03:00
author: Mahmoud Marzouk
categories: 2 - نصيحة من خبير
published:  true
---
\#نصيحة_من_خبير{.underline}(https://www.facebook.com/hashtag/%D9%86%D8%B5%D9%8A%D8%AD%D8%A9_%D9%85%D9%86_%D8%AE%D8%A8%D9%8A%D8%B1?__eep__=6&__cft__%5b0%5d=AZXCmPuLIfLoIiWSmWrE_JVMqNrpn7Ou3rfy7lY5914jrOHJHNPLCeZXzh8XZY7J5IDdSbV8_oUKmlHolh8Z77qs4q5Gt4n3Q2ZYipltwNItUGzOm0it0R5N1VjXX579mnNLj4trcn8Y1YgJCyijpPE1dfWw65Vc8AjOOYOyQE7i6Q&__tn__=*NK-R)

\-

أيّ تعاون ( أو شراكة ) مبني على احتياج مؤقّت - فهو عرضة للفشل بنسبة كبيرة
مستقبلا

\-

واحد بيحبّ واحدة وعاوز يتجوّزها عشان هيّا جميلة

\-

موظف عاوز يشت��ل عندك عشان يتعلّم

\-

واحد عاوزك تدخل معاه شريك في مشروعه عشان عنده ��ائقة ماليّة في
المشروع

\-

\-

الجواز بيكون بهدف إقامة أسرة صالحة - و��للي بين الزوجين المستقبليّين لازم
يتخطّى الإعجاب بالشكل إلى التفاهم والتوافق في الفكر والطباع

بحيث لمّا يزول الجمال - تتبقّى قاعدة صلبة يقوم عليها البيت
والأسرة

\-

التوظيف مبني على منفعة مشتركة متبادلة بين الطرفين - طرف بيقدّم خدمات -
وطرف بيقدّم راتب

ما ينفعش الوظيفة تكون مبنيّة على منفعتين للموظّف - ياخد راتب يصرف منّه -
ويتعلّم - لحدّ ما خلاص يكتفي بالعلام - يروح يشتغل باللي اتعلّمه في الشركة
اللي كان مستهدفها من الأوّل

إحنا فاتحين شركة - مش مركز تدريب

وصاحب الشركة مش أبوك

ومرتّبك مش مصروف إيد في فترة تعلّم

\-

التعلّم بالنسبة للموظّف هو فائدة جانبيّة بيكسبها وهوّا بيؤدّي وظيفته في
الشركة - لكنّها مش الهدف الأصليّ لتوظيفه - إحنا مش موظّفينك عشان
نعلّمك

\-

الشريك اللي بيقبلك شريك مموّل في شركته - لازم يفهم إنّ دي علاقة من
طرفين - مش من طرف واحد

هوّا مش من حقّه يقرّر مصير الشركة بطرد أحد الشركاء لعدم الحاجة إليه بعد ما
��لشريك ده دخل وبقى صاحب حقّ في الشركة

\-

طب وهفهّمه ده إزّاي ؟!

مش هتعرف

فمن الأوّل بلاش

\-

أنا بسمّي ده ( الشريك التفصيل ) !!

يجيلي واحد يقول لي شوف لي مموّل - تكون مواصفاته 1 2 3

ويدخل بنظام 1 2 3

وتكون حقوقه كذا والتزاماته كذا

\-

حضرتك كده عاوز عروسة يا فندم - مش شريك

وفي الحالة دي بارفض طبعا أساعده في الوصول لشريك - لإنّه مستقبلا لمّا ياخد
غرض�� هتحصل مشاكل وهيسحبوني فيها

\-

حضرتك ما تدخلش شريك في شركة متعثّرة

مش عشان هيّا متعثّرة - ولكن - عشان التعثّر ده هيخلّي أصحاب الشركة واقعين
تحت تأثير مخدّر - لمّا هيزول المخدّر - هتشوف ناس تانيين

\-

يا إمّا تدخل شريك في شركة ناجحة وعاوزة تكبر - فهمّا وقت ما انتا دخلت ما
كانوش بي��خّلوك بناءا على مجرّد الاحتياج لفلوسك - ولكن - بغرض التكبير
والتطوير - فالغرض ده هيفضل موجود على طول

لكن - الاحتياج لحلّ ضائقة ماليّة طارئة - هيزول بمجرّد زوال هذه
الطارئة

\-

أخيرا /

حتّى لو كانت النوايا حسنة في البداية - فتغيّر الظروف هيؤثّر على النوايا
بالتغيير

\-

يعني

ال��وظّف اللي كان ناوي يكمّل في الشركة حتّى بعد ما يتعلّم - لمّا يتعلّم -
ه��ختلف منظوره للأمور

الشريك اللي كان صادق النيّة وهوّا بيدخّلك معاه ك��موّل - لمّا ظروفه الماليّة
تتحسّن - نيّته هتتغيّر

\-

فيه ناس بتتحوّل من الإيمان للكفر يا بيه - مستكتر واحد نيّته تتحوّل تجاهك
؟!!!
