---
layout: post
title:  نظرة المقيّم
date:   2024-04-10T00:00:01+03:00
author: Mahmoud Marzouk
categories: 2 - نصيحة من خبير
published:  true
---
من عجائب الشعب المصريّ في منظوره للاقتصاد - هو إنّه بينظر للاقتصاد الم��ريّ
بنظرة التقييم - وليس بنظرة المسؤوليّة

تخيّل طالب في المدرسة - بي��ظر للامتحان بنظرة تقييمه للامتحان والمدرّس
والمدرسة - مش بنظرة مسؤول��ّته تجاه المذاكرة !!

\-

أو تخيّل زوج في البيت - بيشتكي من زوجته إنّ ال��يت ازّاي ما فيش فيه رزّ يا
هانم - حضرتك المفروض تجيب رزّ يا بيه

أو زوجة بتشتكي لزوجها إنّه إزّاي بيتنا مش نضيف - دا دور حضرتك يا ستّ
هانم

\-

فتيجي تلاقي الشعب المصريّ عنده نفس النظرة للاقتصاد - إنّه ازّاي مصر م��
بتصنّعش دينامو العربيّة

يعني مصر هتصنّعه ازّاي حضرتك - هيّا مين مصر دي أصلا - هل فيه كائن حيّ اسمه
مصر كان المفروض يعمل مصنع ديناموهات ؟!

\-

ولّا تكونش قصدك ( الحكومة ) المصريّة المفروض تعمل مصنع ديناموهات
؟!

\-

يعني حضرتك عاوز ترجّعنا لنظام القطاع العامّ - وترجع الدولة توزّع ��ليك
كستور - والفراخ تيجي في الجمعيّة والنظام ده

نعمل لك كده يعني ؟!!

مش هتقول وقتها إنّه ازّاي رجعنا 100 سنة ورا

وشوفوا أوروبّا وشوفوا أمر��كا

\-

تقصد إنّ الحكومة مش مقصّرة ؟

لأ طبعا

الحكومة مقصّرة

لكنّها مقصّرة في دورها - وهو ( تنظيم الاقتصاد )

\-

إنتا بقى معتبر إنّ الحكومة مقصّرة في ( الاقتصاد نفسه )

والفرق كبير !

كبير جددددددددددا

\-

دور الحكومة هو تنظيم الاقتصاد

يعني وضع القوانين اللي تسهّل للناس الاستثمار - لكن اللي هيستثمر همّا
الناس

\-

الحكومة دورها توفّر دولارات في البنك - لكن اللي هيستورد هوّا
المستثمر

الحكومة دورها توفّر مؤسّسات ��دريب مهنيّ للطلبة عشان يتحوّلوا لفنّيّين مهرة -
لكن اللي هيشغّل الفنّيّين هو حضرتك

\-

الحكومة دورها توصّل المرافق للمناطق الصناعيّة ( كهرباء - مياه - صرف -
غاز - صرف صناعيّ ) - لكن اللي هيبني المصنع هو المستثمر

الحكومة دورها تسهّل للمستثمر الأجنبيّ دخول وخروج أمواله - لكن اللي هيجيب
مستثمر أجنبيّ من برّا يشاركه في مصنع عالميّ هنا هو المستثمر
المصريّ

\-

الحكومة دورها تعمل اتّفاقيّات تبادل تجاريّ حرّ بدون جمارك مع دول العالم -
لكن اللي هيصنّع في مصر ويصدّر للدول دي بدون جمارك هوّا المواطن - مش
الحكومة

\-

وعلى ذلك فقس بقى

الحاجات اللي فاتت دي بعضها الحك��مة بتعملها فعلا - وبعضها الحكومة ما
بتعملهاش - فهنعترض عليها

لكن لمّ�� حضرتك تحبّ تاخد النصف الثاني من كلّ سطر من السطور اللي فاتت وتلوم
عليه الحكومة - فده بالظبط اللي انا باتكلّم عنّه في البوست ده

اللي هوّا إنّ المواطن المصريّ بيلوم الحكومة على واجبه هوّا
الشخصيّ

\-

عاوز تلوم الحكومة - لومها على دورها - على تقصيرها في ( تنظيم )
الاستثمار

لكن ما تلومهاش على الاستثمار نفسه

لإنّ الاستثمار ده هوّا دور حضرتك أصلا

\-

إزّاي حصلت الفجوة دي عند الشعب المصريّ ؟!

أعتقد إنّ ده مردوده لسببين تاريخيّين

\-

السبب الأوّل /

\-

الفترة الاشتراكيّة اللي عاشتها مصر بعد ثورة 52 - كان فيها عقد اجتماعيّ
بين الدولة والمواطن - غير مكتوب ولكن��ه كان معروف وواضح جدّا
للجميع

\-

العقد الاجتماعيّ ده كان ببساطة بيقول /

إنتا كمواطن حقّك على الدولة إنّها تعلّمك وتوظّفك وتدّيك مرتّب تعيش بيه عيشة
معقولة

تشتغل لحدّ الساعة 2 الظهر بسّ - وتطلع تجيب الجرنان والبطّيخة - وترجع بيتكم
تتغدّى وتقيّل - وتقوم وتقرأ الجرنان بين العصر ��المغرب

بين المغرب والعشاء هييجي مسلسل

وبالليل ممكن تروح سينما أو تسمع حفلة أمّ كلثوم

وتنام

\-

عارف اللي هاسمع صوته

أنا مش عاوز قلق هنا

\-

عاوز هدوم - فيه كستور

عاوز أكل - فيه فراخ في الجمعيّة

إحنا بق�� مش عاوزين نسمع صوتك

\-

ولو سمعنا صوتك - أو صوت اللي جنبك - أو صوت حدّ ��عدّي في الشارع اللي فيه
بيتكم

هنجيلك بين العشاء والفجر - وانتا عارف ��لباقي

\-

ولو مش عارف - هنعمل لك أفلام نشرح لك فيها بالتفصيل إيه اللي
هيحصل

لتكون فاكر إنّ أحمد زكيّ في البريء أو عادل إمام في احنا بتوع ال��توبيس أو
سعاد حسنيّ في الكرنك كانوا بيتحدّوا الدولة

دا كلّه كان بأس�� من الدولة لتوصيل رسائل للشعب بخصوص النصف الثاني من العقد
الاجتماعيّ

كل سكّر يا شعب

امشي جنب الحيط وكل سكّر

\-

والشعب ارتضى الوضع ده - ومشيت الدنيا حوالي 50 سنة بالنظام
ده

\-

خلال ال 50 سنة دول - تأصّل عند الشعب فكرة إنّ ( الدولة ) ( مسؤولة ) عن
الاقتصاد

والحقيقة إنّ اللي أصّل ا��فكرة دي هيّا ( الدولة ) نفسها !!

\-

عاوز أرض زراعيّة ؟!

( الدولة ) هتسح�� الأرض من الإقطاعيّين وتعطيك أرض ببلاش

زرعتها قطن - ( الدولة ) هتاخد م��ّك القطن - وهيّا اللي هتحدّد سعر القطن
بردو

\-

عاوز تشتغل في مصنع ؟!

الدولة هتعمل مصانع الإنتاج الحربيّ

ومن بعدها مصانع الهيئة العربيّة للتصنيع

ومن قبلها شركات القطاع العامّ بمختلف أنواعها بقى

حديد وصل�� في حلوان وغزل ونسيج في المحلّة وكيماويّات في اسكندريّة و و
و

روح اش��غل في الشركات دي

\-

كلّ ده بقى بيأصّل عند الناس عقيدة إنّ المسؤول عن الاقتصاد هو (
الدولة )

\-

فدلوقتي ما تستغربش لمّا تلاقي الجيل القديم بـ ( ينتقد ) تقصير الدولة في
الاقتصاد

لإنّ الدولة نفسها بقالها 50 سنة بتغذّي عنده مبدأ إنّها هيّا المسؤولة عن
الاقتصاد

\-

السبب الثاني /

\-

السبب الثاني في وجهة نظري هو ( تجهيز الأهل للشباب للزواج )
!!

\-

أعرف أمّ كانت بتحلّ الواجب لابنها

مش بتحلّ ( معاه ) الواجب

لأ

دي كانت بتاخد الكرّاسة بتاعته - وتحلّ هيّا الواجب بنفسها - وروح نام يا
حبيبي خلاص

الطفل ده عاوزه لمّا يكبر يبقى إيه ؟!

\-

الطفل ده لمّا كبر - بدؤوا ا��ناس يغالوا على بعض في متطلّبات
الزواج

فأصبح الطفل ده كشابّ لسّه متخ��ّج من الجامعة بيقبض مثلا 3 آلاف
جنيه

مطلوب منّه 300 ألف جنيه عشان يجهّ�� شقّة

مستحيل طبعا

\-

وهنا ظهرت فكرة إنّ الأهل همّا اللي يجهّزوا بي�� الزوجيّة
للعروسين

\-

فالشابّ ده اتأصّلت عنده تاني فكرة إنّه ( بيقي��م ) مشتريات أبوه وأمّه
ليه

المشتريات اللي الأصل فيها إنّها كانت من ( ��سؤوليّاته )

تحوّلت مع الزمن إنّه بقى بيقيّمها !!

\-

والمسؤول هنا هي��ا الأجيال القديمة اللي عاشت في سفاهة زيادة مستلزمات
الزواج

وكّلّ واحدة عاوزة تعلّى على سلفتها ومرات أخوها في مجايبها
لبنتها

وكلّ واحد عاوز يغلّى على عريس بنته عشان بنته مش أقلّ من بنت
خالها

محروق أبوه على أبوها على خالها

\-

لحدّ ما وصلنا لنقطة إنّه مستحيل الشابّ يجوّز نفس�� بنفسه فعلا

فبقى الأهل دول - اللي صنعوا النار - بيتكووا بيها

\-

بسّ ��ش دي الكارثة

الكارثة الأكرث من الكارثة دي هي إنّ العريس والعروسة دول نفسهم تأصّلت
عندهم فكرة إنّ دورهم هوّا إنّهم يقيّموا

همّا مش مسؤولين - همّا مقيّمين

\-

وده اللي صنع عندنا دلوقتي فكرة إنّنا قاعدين في ال��درّجات نقيّم الاقتصاد
المصريّ

ونشتكي إنّ ليه مصر ما بتصنّعش دينامو

\-

مصر مين ؟!

نفسي أشوف الستّ اللي اسمها مصر دي

نفسي حدّ من الناس اللي بيقولوا مصر قالت لي أقول لك كذا - نفسي ياخدني
معاه مرّة وهوّا رايح ��مصر عشان تقول له يقول لنا نعمل لها إيه - وتقول لي
كده صول فا صو بدون ما ��دخّل حدّ بيننا

\-

مصر هيّا المصريّين

والمشكلة إنّ المصريّين ما صن��عوش دينامو

لكن المصريّين تحوّلوا لإنّهم بيقولوا إنّ ( مصر ) هيّا اللي ما صنّعتش
الدينامو !!

\-

وده حصل زيّ ما قلنا بناءا على الممارستين ال��اريخيّتين دول - اللي استمرّوا
سنين - مش يوم ولا يومين يعني - فأصبح الشع�� قاعد في مقاعد المقيّم للأمور -
مش المسؤول عنها

\-

طيّب انتا بتلوم ع��ى الشعب ليه ؟!

مش بتقول إنّ الحكومة هيّا اللي عملت العقد الاجتماعيّ بتاع إنّها هيّ المسؤولة
عن كلّ حاجة دي ؟!

\-

آااااه

ما انا نسيت أقول لك

فاكر العقد الاجتماعيّ بتاع ثورة 52 ؟!

بتاع كلّ واحد يخلّيه في هاله يا موهي ده

خلاص

بحّ

بخّ

فركش

فينيتو

كان فيه وخلص

\-

الدولة جات بداية من سنة 2000 كده - وممكن قبلها بشويّة

وقالت خلاص - أنا سحبت مسؤوليّاتي من الجزء الخاصّ بيّا من العقد
ده

لا فيه كستور ولا فيه فراخ في ��لجمعيّة - وكلّ واحد على حجر
أبوه

لكن النصّ التاني من العقد لسّه شغّا�� - ههههههههه

عيش نملة بردو - بسّ ما فيش سكّر

\-

فالجزء بتاع مسؤوليّة الدولة عن المواطن ده بدأ يقلّ شيئا فشيئا

\-

أوّل إرهاصة للموضوع ده عملها السادات في أواخر السبعينات فيما عرف وقتها
بسياسة ( الانفتاح )

لكن الموضوع بقى ظاهر للعيان جدّا بداية من الألفينات كده

\-

وهنا بدأ ال��عب المصريّ ينقسم لنصفين

أو بمعنى أصحّ

بدأ الشعب المصريّ ينقسم ل 5 % - و 95 %

\-

5 % من الشعب فهموا الموضوع ده بدري

فهموا إنّ البلد مش هتعمل لك حاجة - عاوز تعمل حاجة لنفسك - اعملها
بنفسك

\-

وال 95 % فضلوا عايشين في نفس الوهم الأوّلانيّ

\-

هوّا ما كانش وهم زمان - يعني زمان فعلا كانت الدولة مسؤولة عن الاقتصاد
وعن المواطن نفسه

لكنّه خلاص دا بقى وهم دلوقتي

\-

فالنصّين دول دلوقتي حاصل بينهم فجوة ثقافيّة كبيرة جدّا

\-

ال 5 % الأوّلانيّين مش فارق معاهم الدولة بتقول إيه ولا بتعمل
إيه

فارق معاهم ( أنا ) ممكن اعمل إيه لنفسي

\-

بقول دايما إنّ النجاح في مصر نجاح فرديّ

عشان كده زمان كنت بحبّ الكاراتيه - مش كرة القدم

عاوز تنجح في الك��راتيه - إعتمد على نفسك بعد الله سبحانه وتعالى - وكذلك
تفعل إذا أردت النجاح في البيزنس في مصر

\-

لكن - لو بتفكّر في نجاح الدولة - فاخبط راسك في الحيط بقى - مع نفسك - أنا
مش معاك في الحرب الخسرانة دي

\-

ما تشغلش بالك ليه ( مصر ) ما بتعملش مصنع ديناموهات

يا سيدي مش هتعمل

\-

لكن !!

لو ��اوز إنتا تعمل مصنع ديناموهات - هوّا ده - وأنا معاك في ده

\-

هتقول لي

يا ريت الدولة كانت شالت إيدها وبسّ

يعني يا ريتها سابت اللي عاوز يستثمر يستثمر - واللي مش عاوز يستثمر ما
يستثمرش

لأ

هيّا ما عملتش كده

دي هيّا بتعوق مسار اللي عاوز يستثمر

\-

وهنا أقول لحضرتك على حاجة بسيطة

شوف حضرتك

سواءا كنت حضرتك في دولة بتشجّع الاستثمار وموّفرة له البيئة
الخصبة

أو كنت في دولة بتعوق الاستثمار

فالاتنين واحد

\-

يا راجل !!!

أيوه بكلّمك بجدّ

\-

إنتا لو في دولة بتشجّع الاستثمار - ما تنساش إ��ّها بتشجّع الاستثمار للشعب
كلّه - ولّا انتا فاكرها هتشجّعك لوحدك ؟!!

فلو متخيّل إنّك هتنجح بسهولة - متهيأ لك - لازم تعافر عشان تنجح
بردو

لإنّ البيز لاين بتاعك وبتاع الشعب كلّه واحد

\-

فلو انتا عاوز تعمل مصنع ديناموهات في ألمانيا مثلا - هتلاقي 100 واحد
غيرك عندهم نفس التسهيلات - ف��تدخل معاهم في حرب المنافسة على
الجودة

\-

وإلّا ليه مش كلّ الألمان أ��حاب مصانع

ليه فيه أمريكان عمّال في مصانع

ما هو ده السبب

\-

سواءا ��لبيئة مشجّعة - أو بتحارب الاستثمار - فالنتيجة واحدة

النتيجة الواحدة ��نّه مش هينج إلّا ( المقاتل ) - سواءا في مصر أو ألمانيا
أو أمريكا

\-

لو كنت في دولة بتعوق الاستثمار - فالنتيجة واحدة بردو

لإنّ نفس المعوقات اللي هتقابلك - هتقابل المنافس

وإلّا - بردو - ليه فيه ناس ناجحة في مصر ؟!

\-

سواءا البيئة داعمة أو مثبّطة - فالنتيجة واحدة

النتيجة إنّ اللي ب��عافر في البيئتين - بينجح

والمتراخي في البيئتين - بيفشل

\-

البيئة السهلة هي ميزة وعيب

والبيئة الصعبة بردو هيّا عيب وميزة

\-

من حوالي أسبوعين خدنا قرار بعدم الاستمرار في دراسة مصنع صلصة - لإنّ
المعطيات في ا��دراسة بتقول كده

\-

لكن !!

لو اتطلب منّي دراسة مصنع صلصة تاني - مع حدّ معاه راس مال كافي - هشجّعه
عليها جدّا

ليه ؟!!!

لإنّ المجال ده ( فيه معوّقات كتير )

\-

يا راجل !!

يبقى المجال فيه معوّقات - وتشجّع المستثمر ��ليه ؟!

\-

أيوه طبعا

المجال اللي فيه معوّقات كتير ده لو دخلته وظبطت ��فسك فيه - هتكون في أمان
كبير جدّا من المنافس الجديد

لإنّ المنافس الج��يد هيشوف نفس المعوّقات دي

\-

ده يختلف عن دراسة مصنع الاسطمبات مثلا - عملتها لحدّ - وبعد ما خلّصنا
الدراسة - كانت النتيجة سلبيّة

لكن !!

لمّا حدّ بيطلبها منّي بعد كده - بقول له لأ ما تعملوش !!!

\-

إيه الفرق بين ا��صلصة والاسطمبات ؟!

الفرق إنّ معوّقات مجال الصلصة معوّقات خارجيّة - م�� خارج المشروع - لكن انتا
لو عندك الإمكانيّات تعمل مصنع الصلصة - هتقدر تتجاوز العقبات
بتاعته

لكن معوّقات مجال الاسطمبات معوّقات داخليّة - ا��اسطمبات نفسها كمجال هو مجال
سيء - فلو قدرت تعمل المصنع - هتفشل بردو !!!

\-

الصلصة مجال جيّد - بسّ صعب

لكن الاسطمبات مجال سيء

هل وصلك الفرق ��!!!

\-

نرجع لموضوع المواطن اللي بيقيّم الاقتصاد - مش بيساهم فيه

الموضوع ده باربطه بحاجة اسمها ( معضلة الشرّ )

ودي من أكبر أسباب الإلحاد

\-

معضلة الشرّ دي بتقول ( أنا شفت طفل عنده السرطان - فألحدت )

إيه العلاقة ؟

يقول لك

السرطان ده شرّ - لو فيه إله فعلا - كان عالجه - فربّنا مش
موجود

\-

أو ممكن يكون ربّنا موجود - بسّ مش عارف يعالج السرطان - يبقى ربّ��ا ضعيف -
وأنا لا أؤمن بإله ضعيف

\-

أو ممكن يكون موجود - وقادر يعالج السرطان - بسّ هوّا حابب الشرّ - يبقى ربّنا
شرّير - وانا لا أعبد إله شرّير

\-

الاحتمال الصحيح الوحيد بقى - أخينا ده لم يذكره

ألا وهو ( فين دورك انتا في علاج السرطان ؟!! )

إنتا عاوز ربّنا سبحانه وتعالى يخلق السرطان - ��يعالجه - طب ما كانش يخلقه
أحسن

\-

أو عاوز ربّنا يجعل لنا الحياة كلّه�� جميلة - فما يخلقش السرطان أصلا - تبقى
ازّاي كانت الدنيا هتكون اختبار لتقييم الناس مين منهم حلو ومين
وحش

\-

فلازم تكون فيه صعوبات في الحياة

تصوّر الحياة الجميلة من مجاميعو ده اسمه تصوّر ( الإله الأبّ )

إنّ ربّنا من واجبه يخلّي لنا الحياة جميلة - زيّ ما واجب بابا إنّه يخلّي لي
ال��ياة جميلة

\-

ربّنا سبحانه وتعالى مش أبوك - ربّنا سبحانه وتعالى خلقك ��بيختبرك - اللي
هينجح هيدخل الجنّة - واللي هيسقط هيدخل النار

\-

إنتا ��ي موضوع ( نظريّة الشرّ ) ده - حوّلت نفسك بردو من واحد كان من واجبه
إنّه يشتغل ويجتهد عشان يوصل لعلاج للسرطان - وبالفعل فيه آلاف الناس قبلك
اشتغلوا وعالجوا آلاف الأمراض الأخرى

لكن إنتا حوّلت نفسك لـ ( مقيّم ) لربّنا سبحانه وتعالى - يا ترى هوّا عاجز
ولّا شرّير - والعياذ بالله

\-

نفس القياس ده هو قياس المواطن اللي بيتعامل مع الاقتصاد من منظور
المقيّم - م�� المسؤول

\-

وبالمناسبة

أنا مش بقول إنّك مسؤول عن اقتصاد مصر - أنا م�� بتاع كلام حمّصيّ

انا بقول لك - إنتا مسؤول عن ( اقتصادك ) - لتكون فاهمني غلط من أوّل
البوست !!!

\-

مصر دولة غنيّة أو فقيرة دا مش شغلك - ما تشغلش بالك بالكلام
ده

إشغل بالك بمحفظتك - وبخزنة شركتك - وفقط

إنتا مش مال�� مصر عشان تشغل بالك باقتصادها

\-

أخيرا /

\-

حابب اتكلّم عن نموذج المواطن الأمريكيّ

ومقارنة بينه وبين المواطن المصريّ في منظورهم تجاه ا��اقتصاد

\-

قلنا إنّ المواطن المصريّ منظوره للاقتصاد هو منظور ( التقي��م )

المواطن المصريّ بيقيّم آداء مصر الاقتصادي - مش بيعتبر نفسه مسؤول
عنّه

فتلاقيه بيرجّع ضهره لورا قوي كده - ويقول لك ( مصر مين دي يا عمّ ال��ي ما
صنّعتش قلم رصاص ؟! )

\-

مش واخد باله إنّه كده زيّ الزوج اللي بيقول على بيته ( بيت إيه ده اللي ما
فيهوش رزّ )

أو زيّ الزوجة اللي بتقول ( ب��ت إيه ده اللي مش نضيف )

\-

لكن المواطن الأمريكيّ ما بينظرش كده للاقتصاد الأمريكيّ

ليه ؟!

فاكر السببين بتوع العقد الاجتماعيّ وتجهيز الأه�� للشباب
للزواج

خلّيك فاكرهم

وتعالى اكلّمك بقى عن أمريكا

\-

كتبت قبل كده بوست طويل على صفحة مرزوقيّات باشرح فيه ليه أمريكا بقت
أمريكا

كيف تأمركت أمريكا

وذكرت فيه 4 أسباب

وهي

\-

أوّلا /

\-

إنّ أمريكا جزيرة - ففضلت منعزلة عن العالم 200 أو 300 سنة بيكبروا في هدوء
وما حدّش طايلهم عشان يحتلّهم

\-

ثانيا /

\-

أمريكا أرض واسعة وغنيّة - غير دول كتير أرضها صغيرة - أو
فقيرة

\-

ثالثا /

\-

امريكا خلائط من شعوب مختلفة - وده ساعد أمريكا في تجميع خبرات متنوّعة من
ثقافات محتلفة

اللي طوّر الصناعة واللي طوّر الزراعة واللي طوّر الأدب - إلخّ

\-

خصوصا !!

وده مهم�� جدّا

إنّه ما سافرش لأمريكا من بلاد أوروبّا إلّا ( المغامرين -
والمجرمين )

والصنفين دول مؤهّلين جدّا إنّهم يعملوا عظمة

\-

رابعا /

وده ا��أهمّ !!!

أمريكا اتعملت ( كتجربة ثانية )

\-

عارف حضرتك لمّا بتبني بيت ��أوّل مرّة - بتغلط غلطات كتير

تاني مرّة تبني بيت - بتنتبه للغلطات دي

\-

فأمريكا بيت بناه صاحبه على كبر - بناه كما تبني أنت بيتك
الثاني

فان��بهوا لكلّ الأخطاء اللي شافوها في بلادهم في أوروبّا - وتجنّبوها في
أمر��كا

\-

لكن !!!

دلوقتي - وبمناسبة البوست ده - شفت سبب خامس - قد يكون أهمّ

ألا وهو

إنّ المواطن الأمريكي الأوّل - ما كانش عنده حكومة يقعد وينتظرها تشتغل -
وبعدين يقيّم شغلها !!! زيّ ما بيعمل المواطن المصريّ دلوقتي

\-

همّا راحوا لقوا أرض بكر - وموارد مجنونة

وهمّا إمّا مغامرين - أو مج��مين

فكلّ واحد اعتمد على نفسه إنّه إزّاي ياخد أكبر نصيب من الكعكة
دي

\-

كلّ واحد فكّر إنّه ازّاي يكوّش على أكبر مساحة من الأرض الزراعيّة

كلّ واحد اتكعبل في مورد خام - كان هوّا أوّل واحد يتكعبل فيه - فقام حاطط
إيده عليه وبدأ يستثمره بأقصى طاقة وأعلى كثافة عشان يصنع منّه ثروة
عمل��قة

\-

فالعقيدة المترسّخة في جينات المواطن الأمريكي الحالي - هيّا ال��ي ورثها من
المواطن الأمريكيّ الأوّل - ألا وهي ( الدنيا قدّامك - خد منها على قدّ ما
تقدر - ما حدّش هيساعدك - صاحبك دراعك وعمّك سنتك )

\-

لكن العقيدة المترسّخة عند المواطن المصريّ هي ( يا ترى الحكومة عملت اللي
عليها تجاهي ولّا لأ )

\-

ويتبقّى 5 % من الشعب المصريّ - اللي غيّروا عقيدتهم من فترة من عقيدة
المواطن المصريّ - لعقيدة المواطن الأمريكيّ

فأصبحوا كلّ واحد بيشوف ازّاي يصنع أكبر ثروة لنفسه - بنفسه -
لوحده

وأنا منهم
