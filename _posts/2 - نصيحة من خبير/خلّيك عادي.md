---
layout: post
title:  خلّيك عادي
date:   2024-04-10T00:00:01+03:00
author: Mahmoud Marzouk
categories: 2 - نصيحة من خبير
published:  true
---
دي شركة مصريّة مصدّرة

وده إيميل جاي لهم من عميل في دولة أجنبيّة

\-

��ا أحباب

في مصر - إنتا محتاج فقط تكون ((((( عادي )))))

عادي بالمقاييس العالميّة - مش المصريّة

\-

إنتا محتاج فقط تلتزم بالاتّفاق - مش بقول لك تزوّد عليه - فما بالك لو زوّدت
عليه

\-

المتوقّع دائما من الشركات المصري��ة هو سوء المعاملة - فلو حضرتك قدّمت خدمة
((( عاديّة ))) هتبقى مميّز جدّا

حتّى الأجانب بقوا عارفين نظامنا - فلمّا لقوا شركة شغّالة باحترافيّة -
اتفاجؤوا !!

\-

في إحدى الدراسات - بعتت رسالة ل 1300 مزرعة - باطلب منهم لو سمحتوا قولوا
لي إيه أصناف الخضروات والفواكه المتوافرة عندكم - وأسعارها

\-

ردّ عليّا حوالي 15 فقط - 15 من 1300

14 منهم كان مضمون ردّهم ( يا باشا تحت أمرك - كلّ حاجة موجودة - ومش هنختلف
على أسعار )

\-

اللي هوّا ( تعالى - تعالى - خشّ - هتجيبك )

شغّالين في موقف احنا !

\-

الواحد الأخير من ال 15 قال لي

إحنا عندنا برتقال صنف كذا سعره كذا

وبرتقال تاني صنفه كذا سع��ه كذا

ويوسفيّ صنف كذا سعره كذا

إلخّ

\-

واحد من 1300 !!!

\-

تخيّل بق�� الواحد ده لو كان عامل فايل بي دي إفّ ظريف كده - وهيدر وفوتر
ولوجو الشر��ة

وجدول فيه الأصناف بصورها بأحجامها بأسعارها

\-

طب يا سلام لو كان ��ال لي ابعت لي عنوان الشركة - ويقوم شاحن عيّنات نصف
كيلو من كلّ صنف

\-

طب يا سلام لو كان دعاني لزيارة المرزعة

\-

طب لو كان قال لي المعاملة الأولى سعرها هيدفع بعد ما المنتج يوصلك
وتجرّبه

\-

إحنا مش عاوزين كلّ ده

أنا بسّ كنت عاوزك تقول لي ( عندنا صنف كذا بسعر كذا )

حتّى دي مش موج��دة في السوق المصريّ !!

\-

فارجع واقول

حضرتك فقط محتاج تكون
\#عادي{.underline}(https://www.facebook.com/hashtag/%D8%B9%D8%A7%D8%AF%D9%8A?__eep__=6&__cft__%5b0%5d=AZU0_DghvK6G7KK61AHq6ib19TLcz3MAAbV6_jh0pq413cAV_-15fiUWYMPPu0-zFoSkJI7Un3KmIYha-Gn4rAN7d-M6ox4wyF6t3B9dTicNq--RhMhJy-vhcmm6XBY5r7we4otiIX-cmBDe32AzmaZUtR1V78v3gcMGTExKaulxgjrNKNqr2xRtOQvykmFcfYM&__tn__=*NK-R)

\-

القمر أحسن من الشمس

لإنّ الشمس بتطلع بالنهار والدنيا نور - فما حدّش بيحسّ بيها

لكن القمر بيطلع والدنيا ضلمة - فالناس كلّها بتحسّ بيه

وانتا في سوق ضلمة - ودي فرصة عظيمة - سوق نجاحك ��يه مش محتاج تعمل مجهود
ضخم بحجم الشمس
