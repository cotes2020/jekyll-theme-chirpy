---
layout: post
title:  لا تهتمّ بالبيزنس وأنت طالب
date:   2024-04-10T00:00:01+03:00
author: Mahmoud Marzouk
categories: 2 - نصيحة من خبير
published:  true
---
السادة إخواتنا طلبة كلّيّة هندسة

شايف اهتمام كبير من حضراتكم بمجال البيزنس

وناس بتسأل نعمل إيه عشان نتعلّم البيزنس وبتاع

\-

دراسة الهندسة تخصّب الأرض لزراعة أيّ بيزنس فيها بعد 10 سنوات من التخرّج إن
شاء ال��ه

لو فكّرت تزرع البيزنس دلوقتي - الشجرة هتدبل وهتقع

\-

مش هتلاقوا في كلام التنمية البشريّة القاعدة اللي بتقول إنّ ( كلّ رجل أعمال
ناجح بد�� حياته كـ فنّيّ ماهر )

حضرتك محتاج تكون فنّيّ شاطر الأوّل - فنّيّ هنا ��عني حدّ فاهم في الفنّيّات -
يعني دكتور ماهر - محاسب ماهر - مبرمج ماهر - إلخّ

\-

هيكلّموك كتير عن الواو اللي عمله بيل جيتس - بسّ مش هيكلّموك إن��ه كان مبرمج
عبقريّ - مش هيكلّموك إنّه كان بيشتغل في كتابة أكواد البرمجة لحدّ ما ينام
قدّام الجهاز - ياخد تعسيلة - ويصحى يكمّل الكود من مكان ما وقف مباشرة -
عبقريّة في المجال دي ولّا لأ - في المجال الفنّيّ

\-

كلّ ��جل أعمال ناجح بدأ كفنّيّ ناجح - كلّ عمارة عالية - يوازي ارتفاعها عمق
في قواعدها اللي تحت الأرض

\-

مش عاوز اتكلّم عن نفسي كنموذج للنجاح - لإن��ي باعتبر نفسي أقلّ من أن أكون
نموذج - لكن أنا لو بدأت المكتب سنة 2010 وان�� لسّه متخرّج - وقلت للمستثمرين
أنا هاعمل لكم دراسات جدوى لمصانعكم - كا��وا هيعتبروني مجنون

\-

الناس وثقت فيّا سنة 2018 عشان كانوا يعرفوني من مساحة الفنّيّات - أيّام ما
كنت محاضر مشهور بداية من 2014

ووثقوا فيّا كمحاضر سنة 2014 - بعد ما كنت مهندس تصميم شاطر من
2010

وكنت مهندس تصميم شاطر ف�� 2010 - بعد ما كنت طالب مجتهد من
2005

\-

ما تخلّوناش نندم إنّنا بننشر ثقا��ة البيزنس - فتكون ضحيّتها شابّ نطّ عشر
خطوات في مسيرته المهنيّة وتجاو�� مراحل الإجتهاد في النواحي الفنّيّة - ونطّ ع
البيزنس فاكر نفسه هيوصل لحاجة - هيبقى عامل زيّ اللي نطّ من فوق عمارة على
حبل مقطوع !!

لكن أنا عا��زك تطلع على درجات سلّم العمارة درجة درجة

\-

شيّر دا لزمايلك لعلّهم ينتبهوا

وشوف حلقة ( مراحل العمل الأربعة ) من سلسلة ( مفاهيم مهمّة في البيزنس )
على قناة المكتب
