---
layout: post
title:  مجالك أحنّ عليك
date:   2024-04-10T00:00:01+03:00
author: Mahmoud Marzouk
categories: 2 - نصيحة من خبير
published:  true
---
\#نصيحة_من_خبير{.underline}(https://www.facebook.com/hashtag/%D9%86%D8%B5%D9%8A%D8%AD%D8%A9_%D9%85%D9%86_%D8%AE%D8%A8%D9%8A%D8%B1?__eep__=6&__cft__%5b0%5d=AZX_Zrwxwpcmk8GR6RzuaR1XDbs67GLlpcG5q41B_P9W_APNRTM8WKgTApr9Dp9eKZajfYUd4olf9xqseA6kIh5GBJ2I5bhKFh77W-fF9hq02T4R5HqPAfbZua-r_8R-3uo1AR8dWFWBE-Lr0Ks1gAGW7Gmvz2MFyGMdHndHFYACHA&__tn__=*NK-R)

مش هتلاقي ( أحن ) عليك من مجالك

مهما حسيت العكس

.

يعني إيه حنية المجال

يعني بينبهك بالغلط قبل ما تعمله

بتلاقي فيه حد تتسند عليه

وتلاقي فيه حد يرشحك للغير

وفي عز الأزمة بيجيلك من خلاله الفرج

.

مش هتلاقي ده في المجال الجديد

.

مجالك الأول زي زوجتك الأولى

هيا اللي شافت معاك الحلو كله . ��المر كله

ووقت ما هتقع . بتكون أحن الناس عليك

.

بدل ما تفكر تغير الم��ال

فكر تغير مساحتك جوا المجال

لو المجال ما عادش فيه فلوس

فكر في الأماكن اللي فيها فلوس في المجال

.

ويوم ما يكون القرار النهائي هو إنك ��سيب المجال

فكر في مجال مبني على المجال الأول

.

من أيام كنت في جلسة مع عائلة تريد الانتقال من مجال الأغذية لمجال
البلاستيك

فنصحتهم بتصنيع عبوات الأغذية

لأن مجال الأغذية هيكون ( حنين ) عليهم

هيطبطب عليهم ��يشاور لهم يمشوا إزاي

وهيشاور للناس عليهم

.

عملاء آخرين اتكلمنا عن الانتقال من مجال المقاولات لمجال
البلاستيك

فنصحتهم بمنتجات التشطي��ات المعمارية المصنوعة من البلاستيك

.

فيه عقدة عند كل الناس إنهم عاوزين يغيروا مجالاتهم

سبب العقدة دي هو إنهم شافوا عيوب مجالهم

ومتخيل��ن إن المجالات الأخرى ما فيهاش عيوب

هوا كده فعلا . المجالات الأخرى ما ��يهاش عيوب ( ظاهرة ليكم
لسه )

.

دكتور عندنا في الجامعة حكى لنا شكوى إحدى الزوجات ليه إن زوجها تزوج
عليها ومخبي عليها وبيروح للزوجة التانية ��وم واحد في الأسبوع

فكانت النصيحة . قولي له إنك عرفتي . وخليه يروح لها ��وم ويوم
!!

مع الوقت هيشوف عيوبها

لكن هوا دلوقتي بيروح لها يوم في الأسبوع . فبتظهر له في أحسن صورة
دايما

.

أنا لما بكون واقف في الزحمة

و��لحارة اللي جنبي فضي فيها مكان عربية

ما بانقلش من حارة لحارة !!

.

وا��قل ليه ؟!

ما الطريق كله زحمة

فخليك في مجالك

.

فيه عقدة عند كل الناس إن ( تغيير المجال هو الحل )

بينما الحل هو ( تعميق المجال )

.

أنا مثل�� عندي مكتب دراسات جدوى للمصانع

لو وقع عليا من السما ١٠ مليون جنيه . مش هاعمل مصنع !!

ولكن . هافتح فروع للمكتب . وأوظف باحثين سوق . ومهندسين مك��ب فني .
ومحاسبين . وأخصائيين استيراد وتصدير

دا مجالي

.

وقبل كده لم�� حبيت أسيب مجال الهندسة الميكانيكية . عملت مكتب لدراسات
الجدوى للمصانع . اللي هوا مبني على خبرتي كمهندس ميكانيكا
بردو

.

فالنصيحة هي . مجالك هو أفضل مجال لك

لو حاسس فيه بأزمة . غير مكانك داخله

لو عاوز تنتقل ل��جال تاني . انتقل لمجال مبني على مجالك الأول . أو مرتبط
بيه . خد لك ونس من مجالك الأول

ولو الأمور تيسرت ليك . تعمق رأسيا . وتوسع أفقيا . بالترتيب
