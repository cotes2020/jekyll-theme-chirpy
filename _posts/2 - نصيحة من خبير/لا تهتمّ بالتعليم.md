---
layout: post
title:  لا تهتمّ بالتعليم
date:   2024-04-10T00:00:01+03:00
author: Mahmoud Marzouk
categories: 2 - نصيحة من خبير
published:  true
---
ليه بتتكلّم كتير عن الدين على الصفحة - مع إنّها صفحة بيزنس ؟!

\-

أوّلا /

دي حرّيّة شخصيّة - دي صفحة شخصيّة ومن حقّ صاحبها يتكلّم عن اللي يحبّ يتكلّم
فيه

\-

ثانيا / ودي الإجابة /

أنا في الحقيقة ما باتكلّمش على ��لصفحة غير عن البيزنس

حضرتك بسّ اللي مش واخد بالك من ارتباط المواضيع ��للي بنتكلّم عنها
بالبيزنس

\-

لمّا نتكلّم في 20 بوست عن الربا - فاحنا ��نتكلّم عن ( التمويل )
حضرتك

والتمويل دا جزء من البيزنس

فاحنا بنوضّح لحضرتك حكم هذا النوع من التمويل

مش بنتكلّم عن الربا من الناحية الشرعيّة فقط يعني

\-

بدليل إنّك مش هتلاقيني باتكلّم عن الحجّ مثلا - ما هو الحجّ زيّ الربا -
الاتنين مسائل شرعيّة - ليه أنا باتكلّم عن الربا وما با��كلّمش عن الحجّ
؟!!

\-

لمّا نتكلّم عن ( الأرزاق ) وضرورة فهم طبيعة الأرزاق وعلاقتها
بالسعي

فاحنا بنتكلّم عن ( الأرباح )

وبنفسّر لحضرتك مشكلة كبيرة جدّا بتقابلك ف ( البيزنس ) بتاعك - لمّا تلاقي
نفسك عملت كلّ حاج�� و ( الربح ) لسّه ما اتحقّقش

وبنوضّح لحضرتك إنّ ( استمرارك في السعي ) هو أمر إلهيّ أنت تؤجر عليه - تؤجر
عليه دي مش معناه ( ترزق ) عليه - إنتا ( تؤج�� ) عليه - يعني بتاخد ثواب
وجزاء السعي - اللي مش شرط يكون ربح ماليّ

\-

إحنا على الصفحة هنا بنتكلّم عن البيزنس فقط

حتّى لو كلّمتك عن علاقتك بزوجتك - فأنا بكلّمك عنها في إطار ( البيزنس ) -
إزّاي الستّ دي هتساعدك في ا��بيزنس - أو هتعوقك وتعطّلك - وتعمل إيه معاها
عشان تجعلها معينة ليك في طريقك

\-

دايرة البيزنس أوسع بكتير من مجرّد أرقام وحسابات

دايرة البيزنس بتبدأ في الأساس بدايرة ( المفاهيم الحياتيّة )

يعني الشخص اللي مقبل على عمل بيزنس ده هوّا ( في نفسيّته ) متفائل ولّا
متشائم

جريء ولّا خوّاف

نفسيّته صلبة ولّا هشّة

\-

أنا فيه عميل توقّفت عن العمل معاه ونصحته بعدم الاستمرار في البيزنس لمّا
ركبت معاه العربيّة وشفت سواقته !!

طريقته في سواقة العربيّة تنذر بطريقته في إدارة البيزنس - واللي هتنتهي
معاه بحادثة في البيزنس !!

وطريقته في تبرير المواقف اللي حصلت في سواقته - تنذر بطريقته في تبرير
المواقف اللي هتقابله في البيزنس مستقبلا

\-

التركيبة النفسيّة والفكريّة للشخص المقبل على عمل بيزنس أهمّ بكتير من
شطارته في الجمع والطرح

دي أمور أهمّ بكتير قبل ما نقول هيعمل إيه لمّا يد��ل للدايرة الداخليّة اللي
هيّا البيزنس عشان يتكلّم هناك عن التمويل وا��شراكات و و و

وبعدين يدخل لدايرة أضيق وهي دايرة ( نوع البيزنس اللي هيش��غل فيه ) -
زراعيّ ولّا صناعيّ ولّا تجاريّ - ونبدأ نتكلّم عن ( فنّيّات ال��يزنس اللي هيشتغل
فيه )

\-

عشان كده في سلسلة ( مرزوقيّات في البيزنس ) بدأنا السنة الأولى من التأسيس
في هذه السلسلة عن المفاهيم الحياتيّة

ح��جات زيّ المغالطات المنطقيّة مثلا - دي حاجات تأسيسيّة في فكر
الإنسان

التأسيس ( الحياتيّ ) ده هيتترجم معانا بعد كده لاستيعاب أسرع لبعض تكتيكات
البيزنس - زيّ ( التفاوض ) مثلا

هتلاقي التفاوض نصّه تقريبا مبني على ا��مغالطات المنطقيّة اللي كنّا بنتكلّم
عنها في الأوّل وفاكرينها مالهاش علاقة بالبيزنس

\-

يعني لمّا الجارسون في المطعم يقول لحضرتك ( حضرتك ت��بّ تشرب إيه بعد الأكل
) - فدي مغالطة منطقيّة وضعك فيها الجارسون

مغالطة التأطير - إنّك لازم تشرب حاجة

\-

لمّا أكون باشتري ماكينة من شركة ما - وأقول لهم ( ليه حضراتكم مش حاطّين
الميزة الفلانيّة في الماكينة - مع إنّ كلّ الشركات التانية حاطّة الميزة دي في
الماكينة - إحنا كده محتاجين ت��فيض في السعر )

مع العلم إنّ الشركات التانية حاطّة الميزة دي فعلا - ومع العلم إنّي مش
محتاج الميزة دي

\-

فتيجي الشركة تقنعني إنّ الميزة دي ��نا مش محتاجها - وأنا أقتنع بالفعل -
وما يعملوش تخفيض في السعر - فأنا كده كسبت التفاوض

لإنّي كنت في الأساس عاوز اتفاوض على نقطة تانية - النقطة دي لمّا آجي
أتفاوض عليها بعد كده - الشركة مش هتقدر ترفضها - لإنّي صنعت لهم معركة
وهميّة في الأوّل - وخسرت فيها بمزاجي - فهمّا مش هيقدروا يرفضوا لي الطلب
التاني !!

\-

حاجة زيّ الربا مثلا - هيّا من الناحية الشرعيّة ��رام - لكن من ناحية البيزنس
هيّا مضرّة جدّا

مضرّة من حيث زيادة تكاليف كلّ عمليّة بيزنس بيدخل فيها الربا - فتلاقي
الخامة اللي سعرها 100 جنيه - على ما وصلت لك وعدّت على إيد 2 تجّار قبلك -
بقت سعرها 200 جنيه - عشان كلّ وا��د منهم يدفع للبنك ال 20 %
بتوعه

وعلى ما يطلع من عندك المنتج سعره 300 جني�� - يوصل للعميل سعره 500 جنيه -
على ما المنتج يمرّ على إيد 2 تجّار تانيين

\-

دا من ناحية

\-

من ناحية تانية

كلّ واحد من التجّار دول - وحضرتك - يعني 5 أطراف في المعادلة - بقيتوا
محمّلين بإرهاق وصداع توفير الفلوس الل�� لازم تدفعوها للبنك مع نهاية كلّ
عمليّة بيعيّة

الإرهاق والصداع ده ه��كعبلوك في البيزنس - فيبقى كلامنا عن الربا في الأوّل
كان كلام عن تسهيل ��ريقك في البيزنس - مش كلام ديني ولا وعظيّ
فقط
