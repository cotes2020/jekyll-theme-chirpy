---
layout: post
title:  الدعاية
date:   2024-04-10T00:00:01+03:00
author: Mahmoud Marzouk
categories: 2 - نصيحة من خبير
published:  true
---
الدعاية !!!!!

\-

من الكلمات اللي بتستخدم دايما في غير محلّها - كلمة
\#الدعاية{.underline}(https://www.facebook.com/hashtag/%D8%A7%D9%84%D8%AF%D8%B9%D8%A7%D9%8A%D8%A9?__eep__=6&__cft__%5b0%5d=AZUg_9dfGVpiQjKLpa1zBzATd2rZxppzDUcMberMqN2KvNWmA1ais4xts84kBfcvKG2ELiFtB25T-cLtCEkHy4QIlmEd0a2B0DEHQ8h_ViqSSxWfA9awCs57b1xoGQdtNXe3URFQpCUmOpJqfMZPXiboZwOZ7YfqyzqbgVcMYH1tbSy5fNppfcDCYPU6QE8_AdA&__tn__=*NK-R)

وهي ما ترادف بالإنجليزيّة كلمة
\#بروباجاندا{.underline}(https://www.facebook.com/hashtag/%D8%A8%D8%B1%D9%88%D8%A8%D8%A7%D8%AC%D8%A7%D9%86%D8%AF%D8%A7?__eep__=6&__cft__%5b0%5d=AZUg_9dfGVpiQjKLpa1zBzATd2rZxppzDUcMberMqN2KvNWmA1ais4xts84kBfcvKG2ELiFtB25T-cLtCEkHy4QIlmEd0a2B0DEHQ8h_ViqSSxWfA9awCs57b1xoGQdtNXe3URFQpCUmOpJqfMZPXiboZwOZ7YfqyzqbgVcMYH1tbSy5fNppfcDCYPU6QE8_AdA&__tn__=*NK-R)

\-

فالكثيرون يستخدمون كلمة الدعاية مقترنة بكلمة الإعلان

فيقولون شركة كذا ( للدعاية والإعلان )

\-

الدعاية هي استخدام أساليب ملتوية لتوصيل معلومة أو تصور بشكل سريع وضخم
للجمهور

\-

واللي فاهم معنى الدعاية دايم�� هتلاقيه بيقول ( الدعاية
السلبيّة )

وإن كنت في هذا المقال هفصّل في ال��قطة دي إن شاء الله

\-

من أمثلة الدعاية مثلا

إنّ محامي كبير مشهور حاليا - بدأ حياته كوكيل نيابة - ثمّ
استقال

وعشان يوصل بسرعة للشهرة - قام لاطش مع عادل إمام على خلفيّة فيلم
الأفوكاتو

اللي اتّهمه من خلاله إنّه أساء لشرف مهنة المحاماة

\-

وويك ويك وصويت نسوان ويلّا يا ولود كذا ويا ولود كذا - وكلمة من هنا على
كلمة من هنا - قام عادل إمام شاتمه

قام را��عه قضيّة مفتخرة

وجاب له سجن !!

وبعدين اتصالح معاه

\-

حركة زيّ دي ك��نت كفيلة بشهرة المحامي دا بسرعة جدّا

لحدّ ما بقى محامي الريّان والسعد في وقت من الأوقات

\-

فدي بروباجاندا - أو دعاية

\-

مثال تاني

عبد ��لوهّاب كان أستاذ في البروباجاندا

عندك مثلا إنّه مع أمّ كلثوم شوّقوا الجمهور جدّا لأغنيّة ( إنتا
عمري )

لحدّ ما الجمهور كان منتظر الأغنيّة على أحرّ من الجمر

\-

وبدأت تنتشر مقالات عن إنّ عبد الوهّاب بيتحدّى أمّ كلثوم إنّو مين اللي هيخطف
الجمهور

عبد الوهّاب باللحن

ولّا أمّ ك��ثوم بالصوت

\-

وطبعا دا ما كانش ممكن يحصل - أمّ كلثوم ما كانتش مجنونة ��شان تدخل تحدّي زيّ
ده

\-

وبالفعل ييجي يوم عرض الأغنيّة - ويدخل التخت بلحن عبد الوهّاب - اللي بمجرّد
ما قالوا دوم تاتاك تاتاك - ترا راكتاك راكتاك تاك

الجمهور بقى مش عارف فين الأرض من السما

وقامت مظاهرة من الت��فيق لعبد الوهّاب - لدرجة إنّهم أجبروا الفرقة على
التوقّف !!

\-

في موقف تاني كان عبد الوهّاب كان مجهّز صولو طبلة صعب ( وهوّا صعب
فعلا )

لكنّ�� ما كانش عاوز الصولو ده يفوت من غير ما الناس تعطيه السوكسيه
الكافي

\-

فاختلقوا قصّة - قال إيه الطبّال ما كانش عارف يعزف الصولو - فعبد الوهّاب
قال له هات يا ابني الطبلة - وقعد يعلّمه إزّاي يعزف الصولو

وقال إيه المصوّر صوّر اللقطة دي على حين غرّة

واتنشرت الصورة باعتبارها تسريب من داخل الكواليس - واتكتب عليها ( المعلّم
.. يعلّم .. )

\-

فكانت الناس راي��ة الحفلة مخصوص عاوزة تسمع الصولو ده تحديدا - اللي اتعرف
بعد كده بطبلة ��تكوت

لإنّ اللي كان بيعزفه هو كتكوت الأمير - اللي بقى مغنّي بعد كده

\-

فدي طريقة ملتوية لتوصيل معلومة للجمهور بسرعة - أو بناء تصوّر ضخم لدى
الجمهور عن موضوع معيّن

\-

عندك مثلا فيلم اشتهر من فترة - وثارت المعا��ك للدفاع عن شرف السينما
المصريّة - إنّه إزّاي الممثّلة الفلانيّة بتخلع الملابس الداخليّة في
الفيلم

شرف السينما ؟!!!

ياخي أحلى م الشرف ما ��يش

\-

طبعا هيّا لا كانت معارك عن الشرف ولا حاجة - المطلوب هو إنّه يثا�� الجدل
حول الفيلم - فالناس تروح تشوف إيه القلق اللي حاصل ده - فيقطعوا ت��اكر -
فالدنيا تمشي

دعاية فاضية طبعا

\-

رجل أعمال آخر كان عاوز يشته�� بسرعة - فيقوم متجوّز فنّانة مشهورة - حتّى لو
كانت أكبر منّه في السنّ

فيتشهر بسرعة الصاروخ

\-

ممثّلة بقى عاوزة تتشهر - تقوم مخطوبة لواحد - ��فاسخة خطوبتها - وهاتك يا
ويك ويك

وصويت نسوان

ويا ولود كذا ويا ولود ��ذا

\-

شاب خامس عاوز يتشهر - فيقوم عامل كليبّ للمقطوعة الموسيقيّة النادرة أنتش
واجري

\-

وشابّ سادس يخوض غمار موقعة كشري التحرير - ويركب ع��ى ودان الناس لحدّ ما
خلّى الناس تمتدح زمن التنمّر الجميل

فتكون النت��جة إنّ الشابّ ده يتشهر جدّا

\-

وشابّ سابع يركب على دماغنا بإنّه نامبر وانّ نامبر وانّ

ينزل من ع المسرح يقول أنا نمبر وانّ - يروح ينام يغنّ�� نامبر
وانّ

ما خالاص يا نجم - عرفنا إنّك نامبر وانّ

\-

طبعا إحنا هن�� على صفحة مهتمّة بالصناعة - أو بالبيزنس عموما

فده إيه علاقته بشغلنا ؟!!!

\-

إزّاي بقى - دا ليه علاقة كبيرة طبعا

الدعاية ممكن الشركات تستخدمها لتسريع أو تضخيم الوصول
للجمهور

\-

زيّ مثلا إنّ صاحب شركة مشروبا�� غازيّة كانت مبيعاته ضعيفة

فخلّى عمّال الشركة كلّ واحد ياخد مجموعة من كانزات المشروب بتاعه - ويروحوا
يطبّقوها ويرموها في صناديق القمامة - ��صوصا في الأماكن
الرياضيّة

فييجي الرياضيّ من دول يكون بيشرب مشروب أيّ حاجة - ورايح يرمي الفارغة
بتاعته في صندوق القمامة في الجيمّ مثلا

يفتح الصندوق - فيلفت انتباهه الكانزاية المرميّة بتاعة المشروب اللي بنعم��
له حملة الدعاية

فيبتدي الرياضيّ ده يفكّر إنّ المشروب ده منتشر بين أوساط زمايله في
الجيمّ

فيروح يشتري المشروب ده - ويشربه - ويرمي الفارغة فين ؟!

في نفس صندوق القمامة - فييجي اللي بعده يفكّر نفس التفكير

والعجلة مشيت مع صاحب المصنع !!!

\-

أنا شخصيّا باستخدم الدعاية في شغلي !!

إزّاي ؟!!!

عن طريق البلوكّات الكتير - وإنّي أتشهر بالموضوع ده

دا نوع م�� الدعاية - إنّ ناس هتقعد تدردش مع بعضها وتضحك - فتيجي سيرة
البلوكّ

في��ول لصاحبه اسكت - دا فيه واحد اسمه محمود مرزوق بيعمل بلوكّ للّي يقول له
صباح الخير

فده هيضخّم وصول اسمي للناس

\-

عشان كده اللي بينتقدني في موضوع البلوكّ ده باعمل له بلوكّ أصلا - لإنّه مش
فاهم إنّ دا شيء مفيد لي��ا - عاوز تمنعني منّه إزّاي

هوّا فيه حدّ يمسك خيط دعاية ويسيبه ؟!!!

ال��اس بتدوخ أصلا عشان تبتكر طريقة دعاية - وأنا جات لي لوحدها !! أسيبها
؟!!!

\-

من الدعاية مثلا إنّ شركة تنزّل منتج معيّن

نكون مستهدفين نبيع مليون جهاز مثلا

\-

فنبيع 1000 جهاز فقط

وبعدين نعمل حملة دعائيّة صارخة

��لى أحمد إبراهيم القاطن بدير النحّاس - لا تستخدم الجهاز
الفلانيّ

برج��ء إرجاع الجهاز للتوكيل في أسرع وقت - لإجراء عمليّة صيانة خطيرة خطيرة
بجدّ يعني للجهاز

\-

الناس تتكلّم - وتبقى فضيحة حضرتك - وشركتنا تتجرّس �� الفضائيّات

فتتعرف جدّا

وبدل ما كنّا هنصرف ملايين عشان نطلع ع التل��فزيون - هتلاقي التالافزيون
شخصيّا هوّا اللي بيجري ورانا

واسمها إيه ��فتة الطين دي تقول لصاحب الشركة إنتا حيوان

طب انتا عارف إنّك حيوان - و��للي شغّالين معاك في الشركة دول كلبين
أساسا

\-

وبعدها بشهر نعلن إنّنا خلاص صلّحنا الجهاز - وعوّضنا كلّ العملاء اللي
اتضرّروا من الأجهزة الأوّلانيّة بأجهزة سليمة

فتلاقي المليون جهاز اللي في المخازن اتسحبوا ��وا !!!

\-

قبل حرب أكتوبر

كنّا عاوزين نفضّي مخازن القمح لاستقبال شحن��ت قمح إضافيّة جاية لزوم
الحرب

وكنّا عاوزين نفضّي المستشفيات استعدا��ا لاستقبال مصابين الحرب

\-

فلو عملنا كده - إسرائيل هتفهم طبعا إنّنا ��ننسّق للحرب

\-

فنعمل إيه

ننشر إنّ فيه تسمّم في القمح - فيروح وزير ا��زراعة يضرب ولاد السيّدة غير
النظيفة اللي ماسكين الصوامع بالشلّوط

ي�� ولاد السيّدة غير النظيفة - سايبين الصوامع لحدّ ما القمح
يتسمّم

\-

قرار رئيس الجامهوريّة بإخلاء أمّ الصوامع دي من القمح الفاسد الحيوان -
وارموا لي مديرين الصوامع دول ف السجن - وتمسكوا الصوامع دي تغسلوها
بالديتول يا جزم

\-

تاني يوم نقوم على خبر انتشار عدوى الكلب الأعور المتوسّ�� وحمّى الفراش في
المستشفيات

يروح وزي الصحّة يلعن سلسفيل جدود الدكاترة ولاد السيّدة غير النظيفة اللي
ماسكين المستشفيات - ويضربهم بالشلّوط

ويطلع كرار رئيس الجامهوريّة بإخلاء أمّ المستشفيات

\-

ما انا مش عا��ف الاقيها منين ولّا منين يا جيهان - من ولاد الوزّة اللي
ماسكين الصوامع - ولّا من ولاد الوزّة اللي ماسكين المستشفيات

حقيقي أنا مستاء - مستاء ��لغاية

\-

وتتفرّغ الصوامع - وتتخلى المستشفيات

وتطلع ريهام سعيد تقو�� للمسؤولين إنتوا إكلبة أساسا - طب انتوا عارفين
إنّكوا إكلبة

\-

فالد��اية هي طريقة لتوصيل خبر ما بسرعة كبيرة وبحجم كبير
للناس

لكن عادة الوسيلة المستخدمة لتوصيل الخبر ده بتكون ملتوية

\-

بل إنّه عادة الخبر ده بيتنشر عن طريق حاجة سيّئة ومثيرة للغضب أو
الاشمئزاز

لإنّ الناس بطبيعتها بتتفاعل مع الأمور السيّئة أكتر ما بتتفاعل مع الأمور
الجميلة

\-

نيجي بقى للنقطة الأخيرة من المقال

وهي

هل كلّ الدعايات هي دعايات سل��يّة ؟!!

\-

من وجهة نظري إنّه فيه دعاية سلبيّة ودعاية إيجابيّة

والفرق هو ( هل المحتوى اللي عاوز توصّله للناس حقيقيّ ولّا لأ )

\-

يعني عبد الوهّاب لمّا عمل دعاية لطبلة كتكوت - هل عبد الوهّاب نفسه موهوب
ولّا لأ ؟!

هل هوّا عامل شغل حلو ولّا لأ ؟

\-

فلمّا تعمل دعاية لتسريع أو تضخيم وصول المعلومة الحقيقيّة - بعد ما
المعلومة توصل للناس - ويلاقوها حقيقيّة - ما حدّش هيسأل المعلومة دي كانت
واصلانا بدعاية ولّا بطريقة إعلان عا��يّة

\-

لكن مثلا مغنّي ( أنتش واجري ) - هل كان عنده قيمة بيقدمها فعلا - طيّب هل
عمل أغنيّة تانية بعد أنتش واجري ؟!

باعتبارها أغنيّة يعني

لأ

\-

فهنا الناس هتهيل التراب عليك وعلى أنتش واجري وعلى بطل موقعة كشريّ
التحرير

لكن !!

هل هيهيلوا التراب على محمّد رمضان ؟!!!

\-

محامي زيّ ��ريد الديب مثلا - كان بيعمل بروباجاندا بإنّه يتصدّى للدفاع عن
جاسوس زي�� عزّام عزّام مثلا

وآخر حاجة عملها قبل ما يموت إنّه تبرّع بالدفاع عن قاتل نيّرة
أشرف

دي بروباجاندا مكتملة الأركان

\-

لكن !!!

هل فريد الديب محامي شاطر فعلا - ولّا هيّا بروباجاندا ع الفاضي
؟!

ما سمير صبريّ كلّ يوم يطلع يرفع قضيّة على حدّ - حدّ عارف مين سمير صبري
؟!!

في حين إنّك عارف المحامي اللي أنا حكيت قصّته في الأوّل وما قلتش
اسمه

وانا مجنون ع��ان أقول اسمه

ههههههههه

دا جاب سجن لعادل إمام

\-

توفيق عكاشة لمّا تحدّى البرادعي إنّه يظغّط البطّة - أو يقول لي حزمة الجرجير
فيها كام عو��

دي كانت دعاية لإشهار توفيق عكاشة

اللي هوّا بعد كده شخصيّا هيستخدم كأعظم إنجازات الدعاية في الإعلام المصريّ
في الألفيّة التالتة !!!

\-

��الدعاية من وجهة نظري هيّا في حدّ ذاتها مش سلبيّة

ولكن نشوف - هل انتا هتعمل دعاية لتسريع وتضخيم معلومة حقيقيّة

لو كان كذلك - تبقى دعاية إيجابيّة

\-

يعني الراجل اللي عمل دعاية لنشر المشروبات الغازيّة بتاعته - ��ل المشروبات
الغازيّة دي جيّدة فعلا ؟!

أيوه

\-

طيّب انتا محتاج سنة ��شان تشهرها - وخلال السنة هتعرّف بيها مليون
مواطن

أنا قدرت اوصّلك في ��هر ( دا معنى التسريع ) - لـ 10 مليون مواطن ( دا معنى
التضخيم )

\-

موضوع ا��بلوكّ مثلا - هل أنا بقدّم محتوى فعلا - وبعدين باعمل بلوكّ
للمعترضين

ولّا هوّا بيعمل بلوكّات وخلاص

حضرتك أنا قعدت حوالي شهر أنزّل في بوستا�� الصفحة على فايلات وورد
وامسحها - متخيّل هيّا حجمها إيه عشان تاخد شهر ��تمسح ؟!!!

\-

الصفحة في الوقت اللي باكتب فيه البوست ده حاليا عليها 80 ألف متابع - هل
حضرتك متخيّل 80 ألف إنسان بيتابعوا واحد بيقدّم محتوى فارغ !!!

ممكن 80 مليون يتابعوا حدّ بيقدّم محتوى فارغ في مجال تافه - بينتش ويجر��
يعني - لكن في البيزنس !! صعب يتابعك 10 آلاف متابع فقط لو ما كنتش بتقدّم
��حتوى

\-

فموضوع البلوكّ ده أنا باستخدمه كدعاية - لكنّي شايفها دعاية
��يجابيّة

طالما اسمك هينتشر بشكل صحيح - يبقى تمام

فيه قاعدة ف الإعلام بتقول ( لا يهمّ ما تقوله عنّي ما دمت تنطق إسمي بطريقة
صحيحة !! )

\-

أوّل لقاء ليّا في التليفزيون قعدنا نرغي أنا واتنين مذيعين لمدّة حوالي ساعة
وان شوت - المخرج ما قالش ستوبّ ولا مرّة - ولا عدلنا اللياقة
حتّى

وفي آخر اللقاء المذيع توجّه للكاميرا في كلوز وقال ( في ختام الحلقة نحبّ
نتوجّه بالشكر للمهندس محمود رزق اللي شرّفن\... )

قلت له لو سمحت - محمود مر��وق

قام عايد الجملة تاني وقايل اسمي صحّ

\-

أنا جاي المشوار دا كلّه عشان تقول اسمي أساسا - تقوم تقوله
غلط !!!

اقعد قول معلومات غلط طول الحلقة عادي - مش هقاطعك - بسّ قول اسمي
صحّ

وندّد

عارف لو ما ندّدتش - هندّدك ف الشارع

\-

الدعاية مفيدة في حالة إنّها هتستخدم لتسريع وتضخيم قيمة ��قيقيّة - حتّى لو
ظاهرها سلبيّ

حتّى لو شتمت حدّ - فانتا بتعمل له دعاية - وبعدين نبقى نشوف هل هيّا دعاية
مفيدة ليه ولّا لأ

لو كان وراء شتيمة فلان ده - قيمة حقيقيّة لفلان - يبقى كلّ ما هتشتم فلان -
كلّ ما الناس هتعرفه

الناس هتعرفه هتروح تبحث عنّه

هيبحثوا عنّه هيلاقوا وراه قيمة حقيق��ّة

فالناس هتبقى في صفّ فلان اللي انتا كنت باديء الكلام عنّه
بشتيمته !!!

\-

عادل إمام في مسرحيّة شاهد ما شافش حاجة قال للقاضي

إنتا عارف حضرتك نفق العبّاسيّة ؟

آه

مش فيه راجل بتاع عصير هناك ؟

أيوه

عارفه ؟!

أيواه

وحش - ما تبقاش تشرب من عنده يعني

\-

لكن الدعاية هتكون سلبيّة فعلا لو كانت هتسرّع وتضخّم وصول معلومة لا أساس
لها من الصحّة

زيّ الدعاية اللي اتعملت لمغنّي أنتش واجري أو شاب الكشريّ زيّ ما
قلنا

\-

فالفايدة من البوست ده حاجتين

\-

أوّلا

حضرتك ماتستخدمش كلمة دعاية وانتا مش عارف إنّها كلمة سيّئة

\-

التاني

إنّ حضرتك تعمل عصف ذهنيّ - وتشوف ازّاي تروّج لنفسك بالدعاية

\-

طبعا المفروض تكون بتروّج لنفسك ب 10 ��رق ترويج حلوين

وضيف عليهم طريقة الدعاية

\-

لكن لو هتروّج بالدعاية فقط !!! فانتا هتفشل لا محالة

\-

الدعاية هي وسيلة إضافيّة جنب أنشطتك الترويجيّة العاديّة

وسلّمولي عليه
