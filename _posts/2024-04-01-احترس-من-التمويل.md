---
layout: post
title:  احترس من التمويل
date:   2024-04-10T00:00:01+03:00
author: Mahmoud Marzouk
categories: 5 - إدارة الشركات
published:  true
---
للأسف كترة كلام الناس عن التمويل

وأدوات التمويل

وتكتيكات التمويل

لأ وأدخل شركاء

لأ أدخل ممولين

طب إيه الفرق بين الشريك والممول

لأ ��خد قرض

طب إسلامي ولا كفري

طب تأجير تمويلي

لأ اسمه ليزنج

كمية مسميات وأسماء فخمة

بتخلي كل واحد شغال في مشروع دماغه تشعشع

ويسهر بالليل يحلم بنفسه وهوا بيلعب البنوك ع الشناكل

وهجيب فلوس من هنا . أقسمها نصين

نص أستثمر بيه . ونص أغطي بيه القرض الأول

وبعدين النص الأول أقسمه ��بعين

ربع هنقسطه

وربع هنجدوله

.

خيالات زي خيوط العنكبوت

هتشدك وتلف حواليك

وفجأة تلاقي نفسك أحقر وغد فيهم

ولابس في حاجات أكبر منك

.

وفجأة تلاقي نفسك على حد تعبير صديق عزيز . لخص الوضع دا في كلمة ( جعلوني
مجرما !! )

.

يعني حضرتك هتبقى نصاب ضحية

يعني انتا ما كنتش عاوز تبق�� نصاب . بس بقيت نصاب غصب عنك

.

ما انتا كنت فاتح برجلك ع الآخر

وبتاخد فلوس من ده تشتغل بنصها . وتغطي بالنص التاني تمويل
الممولين

وبتعطيهم أرباح من اللحم الحي

.

وفجأة تلاقي نفسك بتلبس طاقية ده لده

بقيت نصا�� رسمي

.

إنتا ما كنتش عاوز تعمل كده

بس انتا دخلت الطريق اللي آخره كده

مش مهم انتا كنت تقصد ولا لأ

من حام حول الحمى أوشك أن يقع فيه

.

فيه ذنوب ربنا سبحانه وتعالى نهانا عنها

وفيه ذنوب ربنا سبحانه وتعالى نه��نا أن نقربها

نهانا أن ( نقربها )

من حام حول الحمى أوشك أن يقع فيه

.

حضرتك ما تدورش على أي طريقة تمويل

حضرتك اشتغل بالمليمين اللي معاك

��كسبوا ربع مليم . حلو

حلو عشان صافي وخالص ليك

ما حدش هيعكر عليك حلاوته

.

أرجوك ما تسمعش الناس اللي لابسه بدل وكرافتات

وبيقولوا كلمة بالعربي وكلمة بالانجليزي

وهيسحلوك وراهم في مفاهيم كبيرة

وهيحشروا كلا�� من نوعية . إستراتيجي . لوجيستي . أي كلام فخم وجوسي من جوا
وكرسبي من برا

.

أرجوك اسمع كلام جدودنا الفلاحين اللي قالوا

على قد لحافك مد رجليك

وكل برغوت على قد دمه

واللي يلبس جلابية أكبر منه يتكعبل فيها

.

ال��ي بيحصل ده له دوافعه هي الطمع والاستعجال

إنتا رزقك ألف جنيه في الشهر

الطمع إنك تكون عاوزه يبقى ألفين من الهوا

والاستعجال إنك تبقى عاوزه يبقى ألفين في الأسبوع من الهوا
بردو

هيقولوا لك . ممكن

ممكن ازاي ؟!

هوا انتا ما سمعتش عن ( الرافعة المالية ) ؟!

وهيدخلوك في الكلام الاسترا��يجي واللوجيستي

اهرب

أول ما تسمع كلام كبير . اهرب

.

اشتغل على قدك

وادخر جزء بسيط من الأرباح وعيد ضخه في مشروعك

إكبر بالتدريج . من فلوس�� فقط . ولوحدك فقط

ما تاخدش فلوس حد . ولا تشارك حد

.

إصبر على الادخار وبطء النمو

خير الأعمال أدومها وإن قل

الخطوة البطيئة الثابتة . أفضل ��ن القفزات غير المحسوبة

وألف دقة بشاكوش . أحسن من ضربة بمرزبة

.

الخ��وة الثابتة هي خطوة الفيل

بطيئة . لكن ثابتة . وما فيش فيها تراجع

ما تبقاش قرد

.

خير الأعمال أدومها وإن قل

ومن ثبت نبت

وطولة البال تهد ج��ال
