---
layout: post
title:  مراحل العمل
date:   2024-04-10T00:00:01+03:00
author: Mahmoud Marzouk
categories: تمّ تصويرها
published:  true
---
بسم الله الرحمن الرحيم\
-\
مراحل حياة الانسان من حيث علاقته بالعمل\
-\
��لانسان في حياته اربع اشكال من العلاقة بالعمل\
الا وهي\
-\
1 - الموظّف\
2 - العمل الحرّ\
3 - رجل الاعمال\
4 - المستثمر\
-\
المرحلة الاولي\
1 - الموظّ��\
-\
وفي هذه المرحلة يعمل الانسان من اجل المال\
يعمل غالبا لحساب رجل اعمال - او لحساب الحكومة\
-\
وهي المرحلة الاولي والطبيعية بعد انتهاءه من ��لتعليم\
او عند البعض تبدا بدون تعليم\
-\
بحيث تتلقي انت اوامر او توجيه��ت من رئيسك في العمل\
افعل كذا وكذا وسلم التقرير الفلاني في الوقت الفلاني\
-\
واخر الشهر او الاسبوع او اليوم تاخذ اجرك\
-\
لست انت مسؤولا عن اي شئ بخلاف تنفيذ اوامر مديرك\
فاذا ما نفذت اوامر المدير استحققت الاجر\
-\
بغض النظر عن نجاح الشركة او فشلها\
او حتي نجاح المشروع الذي نفذت فيه امر المدير من عدمه\
-\
ومعظم الناس يقضون حيواتهم في هذه المرحلة\
حتي سن ��لتقاعد\
-\
وان لم يكونوا موظفين في الحكومة\
فانهم سيستمرون في نفس النوع من العمل حتي الموت\
-\
حيث ان موظف الحكومة له راتب تقاعد او معاش\
-\
ميزة هذا النوع من العمل\
هي الاطمئنان الي ان هناك اجر اخر الشهر\
ومعاش بعد الوصول لسن المعاش\
-\
ومن هنا ظهرت عبارة مثل\
ان فاتك الميري اتمرّغ ف�� ترابه\
-\
بينما عيوبه تتمثل في انه\
مهما علا راتبك فانه سيظل بالكاد يغطي نفقاتك\
اللي جاي علي قد اللي رايح زا ما بنقول\
-\
ومن هنا ظهرت عبارة ��ثل\
لا احد يشتري الفيراري بالعمل من 8 صباحا الي 5 مساءا\
-\
وبالفعل\
فان معظم الناس يستمرون في هذا النوع من الاعمال طيلة
اعمارهم\
-\
وانا لا اري ان نجلدهم\
نقول لهم انتم فشلة\
انتم كسولون\
-\
ببساطة لان الله خلقهم ��كذا\
هم لا يملكون امكانيات تنقلهم للمراحل التالية\
-\
الوحيد الذي يست��ق اللوم هو الشخص الذي يمتلك هذه الامكانيات\
ولكنه ما زال حبيس المرحلة الاولي ولا يريد الخروج منها\
-\
ومن المشاكل الشائعة هنا ايضا\
ان البعض يحاول ان يقفز من فوق هذه المرحلة\
-\
تجده متخرجا من الجامعة هذا العام\
��يفكر في عمل مشروعه الخاص\
-\
طبعا بسلامته هيفشل\
ده مش تشاؤم\
دي واقعي��\
-\
كمل الموضوع للاخر وهتفهم ليه هوا هيفشل\
-\
النصيحة اللي ممكن تتقدم للشخص في هذه المرحلة هي\
دراسة السوق\
او بمعني ابسط - مراقبة السوق\
-\
��نا شغال مثلا في مصنع بينتج منتجات بلاستيك من خلال اسطمبات\
ابتدي اراق�� بيجيبوا الخامات منين - بيعملوا الاسطمبات فين\
ايه عيوب الاسطمبات الش��ئعة\
-\
واعمل لنفسي داتا بيز من العملاء والموردين\
وداتا بيز بالحاجات الصح والحاجات الغلط\
ايه اللي المفروض يتعمل وايه الغلط اللي مش مفروض يتعمل\
-\
واخزن الكلام ده في دماغي استعدادا للانتقال للمرحلة التالية\
-\
المرحلة التالية هيا اني افتح مشروع يعني ؟!\
لا\
غلط\
اصبر بس\
-\
المرح��ة الثانية\
2 - مرحلة العمل الحرّ\
-\
وهذه المرحلة مهمّة جدا\
وتكاد تكون حلقة الوصل الاهم في حياتك\
-\
الا وهي مرحلة العمل الحر\
يعني تبقي كانك ��اتح مشروع - بس ما فيش مشروع\
ما فيش مصنع انتا بتملكه\
ما فيش مكتب انتا بتديره\
-\
لكن\
بتعمل شغل لناس عند ناس وتاخد حسنتك\
وهنا بتتحرر شويه من ��يود الموظف\
-\
بمعني\
ممكن ترفض شغل\
تعمل مشكلة مع عميل وتقطع علاقتك ب��ه نهائيا\
-\
تعمل شغل مجاني لواحد - بمزاجك\
تعمل تخفيض لواحد\
تزود سعر ��اعتك - براحتك\
-\
وفي نفس الوقت بتتهرب من مسؤولية رجل الاعمال\
يعني\
ما عندكش موظفين هيطالبوك برواتب اخر الشهر\
ما فيش مصنع - فما فيش ضرايب\
-\
ولكنك بدات تتحمل بعض عيوب العمل الحر\
-\
مثل\
ما فيش مرتب اخر الشهر\
ممكن تقعد شهر شهرين تلاتة ما فيش دخل\
-\
بتتحمل جزء من خسائر خداع العملاء\
بتتحمل مسؤولية نجاح الشغل او فشله\
بعكس الموظف اللي بيلقي بهذه المسؤ��ليه علي مديره\
-\
في المرحلة دي بتصنع السمعة - بتعمل لنفسك اسم\
وركز عل�� النقطة دي\
ان اسمك يتقال كتير\
ان رقم تليفونك يكون مع ناس كتير\
-\
انك تكون مشاغب\
ايفنتات بقي ولقاءات واجتماعات\
وبوستات ع الفيسبوك وفيديو��ات ع اليوتيوب\
-\
ونصيحة هنا انك حاول بردو ما تسيبش مرحلة الموظف فجاة\
-\
يعني\
لو كنت شغال في شركة\
حاول تحافظ علي وظيفتك فيها\
واعمل شغلك ال��ر بعد ما تخلص مواعيد عملك الاساسية\
-\
لحد ما تحس ان العمل الحر اصبح يع��يك دخل يمكنه تغطية
التزاماتك\
ساعتها سيب الشغل التقليدي\
-\
وفي المرحلة دي مطلوب انك بردو تعمل لنفسك داتا بيز\
بس المرة دي الداتا بيز هتكون ��اصة بمرحلة البيزنس\
-\
يعني\
في المرحلة اللي فاتت كنت بتراقب السوق\
دلوقتي راقب رجال الاعمال\
-\
وده سهل لانك طبيعي بتتعامل معاهم\
شوف ايه بيعملوه صح وايه غلط\
الاعيبهم او طرق الخداع المنتشرة بينهم\
اتطقس علي القوانين والثغرات\
-\
اسال عن المراحل الرسمية لعمل شركة\
ادرس تجارب رجال اعمال سابقين\
شوف اللي اتنطر منهم بسرعة عمل ايه\
واللي اتخسفت بيه الا��ض عمل ايه\
-\
ويا ريت لو تعرف تخش في شراكات بنسب مخاطرة بسيطة\
يعني من بعيد لبعيد كده\
-\
انتا لسه عضمك طري ما تستحملش خبطة كبيرة\
لكن هيفيدك ا��ك تحشر نفسك في مشروع من باب التعليم\
لكن علي سبيل الشراكة وليس تحملا ك��ملا للمسؤولية\
-\
وده كله تمهيدا للمرحلة التالتة\
-\
المرحلة الثالثة\
3 - مرحلة رجل الاعمال\
-\
وهنا بتتنقل للي كانوا بيعملوه معاك الناس قبل ك��ه\
-\
في المرحلة الاولي كنت موظف عند مدير\
دلوقتي انتا المدير\
-\
في ال��رحلة التانية كنت بتعمل شغل لرجل اعمال\
دلوقتي انتا رجل الاعمال\
-\
وهنا بتبدا تتحمل مسؤولية المكسب والخسارة\
مسؤولية مرتبات ناس اخر الشهر\
��سؤولية ضرايب اخر السنة\
مسؤولية تسليم شغل في ميعاده حتي لو الموظفين ب��تدلعوا\
-\
ولكن في المقابل\
اصبحت تكسب من وراء كل هؤلاء الذين يعملون ل��يك\
اصبح من الممكن ان تاخذ مالا مقابل اللا شئ\
-\
مقابل عمل قام به احد موظفيك او احد الذين يعملون معك بشكل
حر\
ياخذ الموظف او صاحب العمل الحر ��ثلا نصف الارباح\
مقابل مجهوده\
وانت تاخذ النصف الاخر مقابل اللا شئ\
-\
اصبحت العجلة تدور والتروس تعمل والمال يتم تحصيله وانت نائم\
-\
او وانت تستمتع بعصير المانجو علي شواطئ الساحل الشمالي\
بينما يصرخ الموظفون ف�� الموردين لسرعة انجاز تسليم الشحنات\
-\
ويوافونك اخر اليوم بتقرير من نوع كله تمام يا فندم\
-\
وفي الصباح التالي يهاتفك العميل قائلا\
الشحنة وصلت والفلوس تم ايداعها في حسابكم\
-\
بينما انت تقود سيارتك الآودي الفا��هة\
متوجها لمقر شركتكم الجديد في القطامية هايتس\
وبجوارك كوب القهوة الذي اشتريته للتوّ من اون زا ران\
-\
شايف الصورة بنت الكلب دي ؟!\
حلوة ؟\
مش كده ؟\
-\
ايوه طبعا حلوة - حلوة بزيادة\
بس عشان توصل ليها ما ينفعش تنط علي المراحل اللي فاتت\
-\
الا في حالة واحدة\
انك تكون وارث\
وهنا ما اقدرش اقول الا\
ذلك فضل الله يؤتيه من يشاء والله ذو الفضل العظيم\
-\
ما تحقدش علي اللي كده\
اتمني ليه بس ان ربنا يهديه للخير والصدقات\
وان ربنا يهديه لموظفيه انه ما يظلمهمش\
ولا يزعق فيهم عمال علي بطال\
-\
لكن\
انا بك��مك عن الشخص العصامي اللي جايبها من الصفر\
من تحت الصفر\
-\
لو انتا من ا��نوع ده - العصامي\
يبقي لازم تعدي علي المرحلتين اللي في الاول\
سيبك من الطلبة اللي في بكالوريوس\
وعاوزين بعد ما يتخرجوا يعملوا شركة\
دول بيست��بلوا\
-\
لازم الاول تشتغل موظف\
وتكون عينك علي الفريلانسنج او العمل الحر\
-\
وبعدين تشتغل في العمل الحر وتكون عينك علي البيزنس\
-\
وبعدين تخش البيزنس بقي وتبقي عينك علي الاستثمار\
-\
المرحلة الرابعة\
4 - الاستثمار\
-\
فاكر الراجل اللي كان سايق عربيته الآودي\
ورايح القطامية هايتس\
وب��شرب قهوة\
بينما فلوس الصفقة بتاعة امبارح بتتحول لحسابه في بنك الهس
بس\
HSBC\
-\
ده غلبان\
يا راجل ؟!\
بقي ده غلبان\
امال اللي راكب رابع ورا ده ي��قي ايه\
-\
صدقني ده غلبان\
-\
ليه غلبان ؟!\
لانه لسه ما زال يعمل من اجل ا��مال\
-\
المرحلة الرابعة بقي بكلمك فيها عن المستثمر\
ده لا يعمل اساسا\
-\
ده راجل بقي عنده فلوس كتير\
كتير بمعني كتير\
يعني تخطّت حاجز الـ 17 ال�� جنيه من بدري\
-\
الفلوس الكتير دي بقي ممكن يكون وارثها\
او محوشها من ش��له كرجل اعمال\
او سارقها - ما علينا\
-\
الراجل ده بيدور علي حد رجل اعمال عنده نشاط وافكار\
بس ما عندوش فلوس\
يقول له اشاركك براس المال\
-\
انتا تقدم لي دراسة جدوي\
اقراها\
ما اقتنعش بيها - يبقي شكرا - روّح لامك\
او ا��تنع بيها\
وهنا هشاركك\
بس براس المال\
-\
هتاخد العشرة مليون جنيه دول - ��نعمل عقود ما تخرش الميه\
اربّطك بيها انتا واهلك واللي يتشدّدولك\
تشتغل\
اخر السنة الارباح مثلا 6 مليون جنيه\
انا اخد تلاتة وانتا تلاتة\
-\
خلال السنة دي اساسا\
الراجل المستثمر ده ما عملش اي حاجة في اي حاجة\
-\
لا ��د عربيته من الساحل الشمالي للقطامية هايتس\
وولا جاب قهوة وولا حاجة من الكلام ده\
-\
هوا زي ما هوا\
لسه قاعد في الساحل الشمالي\
والقهوة بتجيله من اون زا ران لبلكونة بيته\
بيته ايه بقي\
قول فيلّته - قصره\
اوعدنا يا ��بّ\
-\
والنموذج ده نادر جدا\
نادر جدا جدا\
-\
مثال ذلك مثلا واحد معاه فلوس\
اشتري ارض وجاب شركة مقاولات تبني له عمارة\
وباع العمارة بعد كده وق��ض الفلوس\
-\
ده ما عملش اي حاجة في اي حاجة\
هوا بس دفع فلوس اول الشغل\
و��دها اضعاف مضاعفة اخر الشغل\
وهنا نقول - الفلوس بتجيب فلوس\
-\
ببساطة - اللي جاي كبسولات\
-\
الكبسولة الاولي\
الموظف بياخد فلوس جزء من مجهوده و��يعطي جزء لرجل الاعمال\
الفريلانسر بياخد فلوس مجهوده كاملا\
رجل الاعم��ل بياخد فلوس مجهوده وجزء من مجهود الموظفين\
المستثمر بياخد فلوس من غي�� مجهود اساسا\
-\
الكبسولة الثانية\
الموظف والفريلانسر ما عندهمش حرية ��الية\
فهم يعملون من اجل المال\
يعني لو بطلوا شغل هيموتوا من الجوع\
-\
رجل الاعمال والمستثمر بيعملوا من اجل متعة العمل\
في ظل ما يسمّي بالحريّة المالية\
يعني لو بطّل شغل النهارده عنده مخزون فلوس يكفّيه للمستقبل\
-\
الكبسولة الثالثة\
الموظّف محتاج مهارات فنيّة فقط\
الفريلانسر محتاج مهارات فنيّة وعلاقات\
رجل الاعمال محتاج علاقات ومهارات اداريّة\
المستثمر محتاج مهارات اداريّة فقط\
-\
اخيرا\
حابب اتكلم في نقطة مهمة جدا\
الا وهي اهمية بل وحتمية الانتقال السلس بين هذه المراحل\
-\
ما تقعدش طول ��مرك في مرحلة\
وبردو ما تنطش من فوق مرحلة\
-\
ما تفتكرش نفسك الواد الفلحوصة اللي ما جابتوش ولادة\
اللي هيتخرج من الجامعة النهارده يفتح شركة امبارح\
-\
مش عاوز تسمع كلامي اتفضل يا فندم\
اسهل حاجة في الدنيا انك تفتح شركة\
مقر\
وسجل تجاري\
وبقي عندك شركة\
-\
سهل انك تفتح شركة\
الصعب انك ��شغلها\
محتاج ايه عشان تشغل الشركة\
اهم حاجة العملاء\
-\
اولا انتا متخرج من الجامعة امبارح\
مين اللي هيتعامل معاك ويديك فلوس عشان تعمل له مصل��ة\
-\
ثانيا\
عمرك ما اتعاملت مع عملاء\
وهتتعرف علي فكرة انك مستجدّ\
بي��عرفوا\
-\
والعميل ساعة ما هيعرف كده\
هيقوم عامل معاك اي دقة نقص\
ما انتا زبون بقي\
-\
وهيشيلك الخسارة\
وانتا ورزقك بقي في حجم الخسارة\
-\
انتا محتاج تشتغل شويه كموظف\
وشويه كفري لانسر\
-\
شويه قد ايه\
انا شايف ان 5 ��نين موظف\
و 5 سنين فريلانسر\
و 10 سنين بيزنس مان\
-\
وفي كل مرحلة بتكون ه��اك مرحلة وسيطة مختلطة\
-\
يعني في اخر سنتين كموظف تكون بتعمل شغل فريلا��سر\
-\
وفي اخر سنة فريلانسر تكون بتاسس شركة\
-\
وفي اخر سنوات البيزنس ت��ون بتعمل استثمارات\
-\
ولا تنس خلال ذلك كله انك لم تخلق لجني الاموال\
العمل والمال هما ملازمان لك طول حياتك\
ولكن حياتك هي بالاساس ارقي من ذل��\
-\
انت انسان ومسلم وعبد لله سبحانه وتعالي\
اجعل الدنيا في يديك ولا تجعلها في قلبك\
-\
ونعم المال الصالح للعبد الصالح\
احسن استعماله\
واخرج ��ق الله فيه وزد عليه\
-\
ربّنا آتنا في الدنيا حسنة وفي الآخرة حسنة وقنا ��ذاب النار
