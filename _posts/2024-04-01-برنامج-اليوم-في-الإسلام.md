---
layout: post
title:  برنامج اليوم في الإسلام
date:   2024-04-10T00:00:01+03:00
author: Mahmoud Marzouk
categories: إدارة الوقت
published:  true
---
من الملاحظات اللي لفت نظري ليها أحد الأصدقاء

علاقة الصلوات بإدارة الوقت مقابل المجهود

\-

من دقائق أعدت نشر بوست نشرته من سنة عن ترتيب المهامّ على مدار
اليوم

ومهامّ إيه تعملها أوّل ما تصحى ومهام إيه تعملها ��إنتا تعبان

بحيث تستفيد من اليوم بأقصى ما يمكن

\-

اليوم اللي بعضنا ��حيانا بنقول على سبيل النكتة إنّه ( يا ريته كان 48 ساعة
عشان نلحق نخلّص المهامّ المطلوبة منّنا فيه )

لكن لو أعدنا ترتيب طريقة آداءنا للأعمال هنلاقي إنّ ال 24 ساعة دول كتير
جدّا - وممكن نعمل فيهم مهاّم كتير جدّا - لو فردتها ممكن تاخد لها يومين أو
تلاتة من مجهودنا غير المنظّم

لكن من حو��لي شهر صديق نبّهني إنّ فيه علاقة بين ترتيب الصلوات ومواعيدها
والأزمن�� بينها مع كفاءة عمل الإنسان

يعني بمعنى أصحّ - ربّنا سبحانه وتعالى كإنّه جعل لنا من الصلوات ( منظّم )
لمهامّنا طول اليوم

جدول

\-

بيبدأ يوم المسلم مع صلاة الفجر - وهنا هتلاقي صلاة خفيفة - ركعتين بسّ -
مالهاش سنن غير ركعتين قبلها

يعني واضح فيها جدّا إنّها ( خفيفة ) - وواضح إنّ ده مقص��د - بالتزامن مع
واحد صاحي من النوم في غاية نشاطه - وبيستعدّ ليوم جديد - ��بياخد صلاة الفجر
دي أشبه ما تكون ب ( فنجان قهوة روحيّة خفيف ) - بتفوّق ر��حه وتجهّزه ليوم
جديد

\-

المفروض بعد كده يبدأ المسلم العمل الأساسيّ له من الفجر للظهر

إحنا خدنا النظام الأوروبّي اللي العمل فيه بيبدأ ال��اعة 8

لإنّ عندهم وفي جوّهم الكئيب الساعة 8 دي بتكون لسّه يا دوب الدنيا بادئة
تنوّر

لكن عندنا - الساعة 5 بتكون الدنيا نهار

\-

فبمجرّد ما تصلّى الفجر وترجع البيت تجهّز نفسك للعمل وتفطر وتنزل - هتلاقي
الدنيا نور - فتقدر تروح شغلك وتبدأ العمل من 5 صباحا وحتّى 12
ظهرا

\-

في النصّ فيه بريك - فاصل - ألا وهو - صلاة الضحى

دي بتيجي ك ( بريك ) لفترة العمل الأساس��ّة ليك - اللي هيّا ما بين الصبح
والظهر

\-

ييجي الظهر

عزّ الحرّ

وع��ّ الإرهاق ليك

فتيجي صلاة طويلة بسننها !!!

أطول صلاة بسننها هي الظهر

الظهر قبله 4 ركعات سنّة

وبعده ركعتين سنّة

وهوّا أربع ركعات

يعني 10 ركعات !!!

\-

ليه ده ؟!

ده لإنّه مطلوب منّه يفصل المروحة اللي كانت شغّالة على أقصى طاقة ليها من
الصبح للظهر

ده تعبير قاله إمام المسجد قدّا��ي وأنا صغيّر

قال ( السنن هي المرحلة اللي بتقفل فيها المروحة )

\-

يعني تخيّل إنّ عندك مروحة شغّالة

المروحة دي هي الإنسان - شغّال بيفرك - وم��لوب منّه يدخل الصلاة وهوّا في
منتهى الهدوء

فلو دخل من باب الجامع بفورانه ده على الصلاة على طول - هيدخل والمروحة
لسّه شغّالة

فبنقول له - صلّى ركعات تحيّة المسجد - فالمروحة بتفصل وتبتدي
تهدى

طب صلّى السنّة

طب إنتا كنت بتفرك برّا أساسا من الصبح للظهر

فتبقى سنّة الظهر القبليّة 4 ركعات

لإنّ المروحة محتاجة تهدى أكتر

فتدخل صلاة الظهر نفسها وإنتا ��ي منتهى الهدوووووء

\-

أقوى فصلة للمروحة هي ( خطبة الجمعة ) - عشان كده ��اجع نفسك - هتلاقي أكثر
صلاة بتستفتحها بهدوء وخشوع هي الجمعة

لإنّك من قبلها بنصف ساعة والمروحة مفصولة

\-

ييجي الظهر كإنّه ( آخر صلاة في ال��وم )

يا راجل - دا الظهر تاني صلاة في اليوم

بسّ اسمعنى - هوّا آخر صلاة ��ي يوم العمل

بعد ما صلّيت 4 ركعات سنّة و 4 ركعات ظهر وركعتين سنّة بعديّ��

اليوم خلص - ما فيش شغل تاني

فحضرتك تروح ( تنام )

\-

المجهود اللي بذلته من الفجر للظهر - وهو الجزء الأساسيّ في اليوم اللي
هتخصّصه للعمل ال��ئيسيّ بتاعك

محتاج بعده تنام

فتنام نوم ( القيلولة ) - وهو سنّة أيضا عن الرسول صلّى الله عليه
وسلّم

\-

وهنا ملحوظة تانية اتكلّمت عنها بردو قبل كده وما كنتش أعرف إنّ ليها أصل في
السنة

ألا وهي ( لو عاوز تستفيد م�� الوقت على أقصى تقدير - اقسم الوقت
لوقتين )

حتّى الرغيف - لو عاوز تاكل أقلّ - قطّع الرغيف لنصفين - أو أربع أرباع -
صدّقني هتلاقي نفسك شبعت بعدد أرغفة أقلّ !!!

\-

فلو عاوز تستفيد من الوقت - اقسمه لمهمّتين

لكن لو ظبطت نفسك على مهمّة واحدة - هتخلّصها - وتفصل - خلاص عقلك الباطن
بيحسّ إنّه نجح في مهمّة - فبيعطي نفسه أجازة - فتلاقي نفسك ( همدت ) ومهما
تعمل مش هتقدر تستعيد النشاط - خلاص عقلك الباطن سكر بنشوة الإنجاز الأوّل -
فخلاص هوّا خد أجازة

فاتعمّد تفصل الوقت لوقتين - كلّ وقت بتاع مهمّة معيّنة - لم��ا تخلّصها - افصل
لها الفصلة بتاعتها - وبعد كده ابدأ المهمّة التانية كإ��ّها مهمّة
مستقلّة

\-

فبييجي نوم القيلولة يعمل معاك ده - بيقسم لك اليوم ليومين

فتلاقي نفسك عملت لفترة طويلة من الفجر للظهر - ونمت - وصحيت - ��هتلاقي
نفسك عاوز تعمل مهمّة جديدة

فاليوم اللي كنت بتعمل فيه مهمّة و��حدة - بقيت بتعمل فيه مهمّتين - وده من
بركة الوقت اللي هتحسّ بيها لو الت��مت بالسنّة حرفيّا

\-

ملحوظة تانية

إنتا شغّال 8 ساعات الصبح مثلا - و��طلوب منّك تشتغل 6 ساعات
كمان

إيه رأيك ناخد منهم ساعتين نوم ؟!

هتقول لي كده ال 6 ساعات بقوا 4

\-

أيوه أنا موافق - لكنّك هتشتغل ال 4 ساعات دول وإنتا فايق - فهتقدر تنجز
فيهم

لكن

لو اشتغلت ال 6 ساعات وإنتا مرهق - ه��كون إنتاجك فيهم هوّا إنتاج
ساعيتن

دا غير الغلت اللي هتكون فيه لمدّة 6 ساعات - وإنتا بتحاول تشتغل وإنتا
مرهق

\-

فإيه الأحسن

6 ساعات بإنتاج ساعتين

ولّا 4 ساعات بعد القيلولة وإنتا فايق بإنتاج 4 ساعات

\-

يا ر��جل دانا اتصدمت إنّ الصين يوم العمل فيها 10 ساعات - لكن في النصف
فيهم ساعتين نوم - وفيه صور كتير لعمّال صينيّين نايمين بين المكن في
الساعتين دو��

\-

ييجي العصر - هتلاقي العصر حرفيّا زيّ ( الفجر )

نفس الروقان اللي كان في الفجر - هتلاقيه في العصر

صلاة خفيفة بنفس خفّة الفجر

ومالهاش سنن خالص - ليه ؟!!! لإنّها بردو صلاة ( فرفشة للجسم ) بعد نوم
القيلولة

فنجا�� القهوة الروحيّة المسائيّ

\-

تيجي الفترة ما بين العصر والمغرب

ودي فترة ممنوع فيها الصلاة أصلا

ودي في رأيي هي ( فترة الأسرة )

دي الفترة ��لشخصيّة بتاعتك

\-

في نظام حياتنا اليوميّ الحالي - تقدر تقول لي فين ف��رة الأسرة في اليوم
؟!

مش هتلاقي

\-

إنسان العصر الحديث دا مكنة - ناخ��ه نشغّله ونسحلة طول اليوم - بلا أسرة
بلا بتنجان

ولو فيه وقت بعد العصر - يبقى تشتغل بردو عشان الفلوس

\-

لكن النظام الإسلاميّ عامل لك وقت ما بين العصر والمغرب ده ممنوع تعمل فيه
حاجة حتّى الصلاة

ده معمول عشان ت��علّم فيه - تحضر درس دينيّ في المسجد - تقرأ قرآن - تقعد مع
أولادك

إيه النظام الجميل ده

\-

هتقول لي والإنتاج وما الإنتاج اللي كنت بتتكلّم عنّه

أقول لك ( ما هوّا ده الإنتاج حضرتك )

الإنتاج هوّا إنّ المجتمع يكون ��يشتغل - وبيراعي نفسه كبشر - كإنسان - حقّ
الزوجة والأولاد

\-

لكن الإنتاج بمعنى إنّنا مكن - ده مش إنتاج - دا احتقار
للإنسان

\-

أنا عاوز الناس تشتغل نصف يوم - وتراعي أسرتها ونفسها في النصف
التاني

بل إنّ ده اللي بيحصل للدول لمّا تتقدّم أساسا - مش بيزوّدوا ساعات العمل -
بالعكس - بيقلّ��وها

ليه ؟!

لإنّهم بيكونوا وصلوا للقناعة اللي بكلّمك عنها دي - إنّه الصحّ هو إنّ اليوم
يتقسم بين العمل والأسرة

\-

خلص اليوم - تمام - تيجي صلاة المغرب - ودي وتر اليوم

بالمناسبة

إسلاميّا

اليوم عبارة عن ليل ونهار

الليل بييجي الأوّل - عشان كده افتكر صلاة التراويح بتتصلّى
إزّاي

\-

اليوم عبارة عن ليل ونهار

ليل اليوم بيبدأ من بعد المغرب - ويخلص ا��فجر - ويبدأ نهار اليوم - اللي
بيخلص المغرب

يبقى المغرب إيه ؟!

المغرب هو آخر صلاة في اليوم - عشان كده المغرب صلاة وتريّة

لإنّها آخر صلاة في اليوم

\-

وأحيانا بيحصل خلط بين كلمة اليوم والنهار -فيستخدم دي بدل دي - لكن على
وجه الدقّة اليوم هو الكبير - وجوّاه ليل ونهار

فالمغرب هو خاتم اليوم

تيجي بعده ساعة ونصف فاصل بين المغرب والعشاء

ودي فترة للهدوء والاسترخاء بردو - بنفصل المراوح - بنحاسب نفسنا على
اليوم المنقضي - ونر��ّب أفكارنا لليوم الجديد

\-

وتيجي صلاة العشاء - آخر اجتماع للمسلمين قبل النوم

يرجعوا بيوتهم - يناموا - لكن - فاكر لمّا قلت لك لو عاوز تستفيد من حاجة
اقسمها نصّين

وقسمنا النهار بنوم القيلولة

الليل كمان هنقسم�� نصفين - لكن المرّة دي باستيقاظ

\-

الصحيان قسمناه بنوم

والنوم هنقس��ه بصحيان

تصحى نصف الليل لصلاة قيام الليل

وأحسن ترتيبة ليها هي إنّك تنام نصف الليل

ثمّ تستيقظ ثلث الليل لصلاة قيام الليل

ثمّ ترجع تنام ��دس الليل

وتستيقظ بعد النومة دي للفجر

\-

فهتلاقي الليل نفسه بقى مبارك وطويل - وبتستفيد منّه استفادة كبيرة جدّا
كنوم وعبادة

وترجع تصحى ل��فجر - وتكمّل البرنامج تاني

\-

لو قرأت البوست ده - وافتكرت اللي كان بي��ول يا ريت اليوم يكون 48
ساعة

هتكتشف إنّ ال 24 ساعة أصلا همّا ( كتييييير ) جدّا

لكن إحنا لا نحسن ترتيبهم وتنظيمهم واستخدامهم

\-

معانا الكات��لوج اللي يظبط لنا ال 24 ساعة دول

لكن إحنا غافلين عنّه
