---
layout: post
title:  مغالطة رجل القشّ
date:   2024-04-10T00:00:01+03:00
author: Mahmoud Marzouk
categories: 4 - مغالطة رجل القشّ
published:  true
---
السلام عليكم\
فيه حاجة في المنطق انا بسمّيها المغالطة المركّبة\
ممكن ��قرا عنها باسم مغالطة رجل القشّ\
( خيال المآتة يعني بالمصري )\
او المغالطة البهلوانية\
-\
المغالطة دي بتحصل ازاي\
بتحصل انك توصف الخصم بما لم يقم به\
او لم يقله او لم يتصّف به\
-\
ثم\
تبدا في لومه علي هذا الفعل ( الذي لم يقم به )\
-\
يعني مثلا انا بقول\
+ عاوزين ناكل سمك\
تقوم تقول لي\
\* عي�� قوي لما تقول ان ماما بتطبخ الفراخ وحشّ\
-\
( + ) هو كلامي\
و ( \* ) هو كلام الطرف الاخر\
-\
الاول\
انتا افترضت اني قلت ان ماما بتعمل الفراخ وحش\
وبعدين انتا زعلان بقي انه ازاي اقول كده علي ماما\
-\
لو انتا متنرفز من المثال عادي\
ما هيا مغالطة منطقية يا فندم\
ودورها في الحياة انها تنرفزك\
و��ا ايه ؟!\
-\
هيا مش حكمة ولا بيت شعر\
-\
لا وايه\
مش مغالطة واحدة - دي مغا��طة مركّبة\
-\
مثلا\
تقول\
+ عاوزين نفرج عن المعتقلين\
فتلاقي حد يقول لك\
\* يعني انتا يرضيك قتلهم للناس\
وهما بيصلّوا في مسجد الرحمة\
-\
هنا ان��ا افترضت الاول\
ان المعتقلين دول قتلوا الناس في مسجد الرحمة\
وبعدين ب��عترض عليا بقي لاني بطالب بالعفو عن القتلة\
-\
مثلا\
تقول\
+ عاوزين نعدل نظام امتحانات الثانوية العامة\
فتلاقي حد يقول لك\
\* يعني انتا عاوز ال��ي بيفهم واللي ما بيفهمش يخش طب\
-\
الاول انتا افترضت\
اني عاوز اللي بيفهم واللي ما يفهمش يخش طب\
وبعدين بتعترض بقي علي اللي انا عاوزه\
-\
مثلا\
+ عاوزين نصيف السنة دي في الاسكندرية\
فتلاقي حد بيقول لك\
\* يعني انتا ��اوزنا نهمل في بابا وماما بعد ما عجّزوا\
-\
الاول افترضت اننا قررنا نهم�� في بابا وماما\
وبعدين زعلت طبعا لاننا قررنا كده\
-\
مثال اخير\
+ عاوزي�� كل الناس تتعلم دينها\
تقوم تقول لي\
\* يعني انتا عاوز كل من هب ودب يفتي في الدين\
-\
الاول افترضت اني نظمت حملة اعلانية\
لدعوة كل من هب ودب انه يفتي في الدين\
وبعدين طبعا ده مش عاجبك فبتعترض عليه\
-\
طبعا انتا مش مح��اج تكون دارس منطق\
عشان تعمل المغالطة دي\
-\
بالعكس\
كل ما تكون جاهل اكتر كا ما هتبدع فيها\
-\
مش قلت لكوا التعليم بيقتل الابداع\
-\
لكن انتا م��تاج قوّة ملاحظة الاول\
عشان تكشف المغالطة دي\
-\
وبعدين فهم للمغالطة وطريقة التعامل معاها\
عشان تعرف تردّ صحّ\
-\
لانك لو ما كشفتهاش\
هتخش في مرحلة حرق دم مالهاش نهاية\
هتتخانق مع اللي بيعمل المغالطة المركبة\
-\
ليه ؟\
لانك هترد علي الجزء المركب منها\
مش الجزء الاولي\
-\
يعني تعالي ��اخد مثال من اللي شرحناهم\
-\
انتا قلت\
+ عاوزين نعدل نظام الثانوية العامة\
فحد قال لك\
\* يعني انتا عاوز كل من هب ودب يخش طب\
-\
ده مثال اهو\
انت�� لو ما خدتش بالك ان دي مغالطة مركبة\
هترد كالاتي\
-\
+ لا طبعا انا مش عاوز كل من هب ودب يخش طب\
فالطرف التاني هيقول لك\
\* امال عاوز تعدل نظام الثانوية ليه\
هتقول له\
+ عشان النظام الحالي غلط\
هيقول لك\
\* ايوه غلط بس نعمل ايه يعني\
ما هو احنا لو خلينا الطب من 80 % كل الناس هتخش طب\
+ لا مش لل��رجة دي\
\* مش انتا بتقول عاوز تغير النظام\
+ ايوه نغيره بس الطب ما يبقاش من 80 %\
\* أمال يبقي من كام\
+ مش عارف - نعمل دراسات ونشوف\
\* لسه هتعمل درا��ات\
ومين قال لك ان اللي هيعمل الدراسات دي\
مش هيعملها علي اساس ان ولاد الدكاترة بس هما اللي يخشّوا طبّ\
-\
و و و و و و و\
مش هتخلص حضرتك\
-\
انما انتا لو من الاول خدت بالك\
ان الطرف الاخر عمل مغالطة مركبة\
هتقول له\
+ عاوزين نغير نظام الثانوية العامة\
هيقول لك\
\* انتا عاوز كل من هب ودب ي��ش طب\
هتقول له\
+ وايه علاقة ده بده ؟\
هيقول لك\
\* ما هو تغيير النظام هي��لي كل من هب ودب يخش طب\
هتقول له\
+ عرفت منين ؟\
-\
هوا اساسا ما يعرفش ال��ظام اللي انتا عاوز تتكلم عنه عامل
ازاي\
هوا خد الكلمة من علي طرف لسانك وقام هابد علي طول\
-\
فالمطلوب انك مش تلاقيه بيهبد تقوم هابد قصاده\
ال��طلوب انك تهدي - وترجع بيه لورا - مش لقدام\
-\
يعني ايه لقدام ؟\
يعني تتجاوب مع مغالطته وتبني عليها\
-\
انتا كده وافقت عليها اساسا وانتا مش واخد ��الك\
وبتبني عليها بقي\
-\
تخيل انها كانت مركّبة مرّتين وحرقت دمّك\
انتا خلّيتها طبقات من التركيب\
-\
زي ما حصل في الفقرة السابقة\
في النقاش ب��اع الثانويّة العامّة\
انتا طلعت معاه لقدّام\
-\
لكن ترجع لورا يعني تزيل الجزء المركب من المغالطة\
الجزء المركب اللي هوا\
ان الطرف الاخر افترض انك ناوي تدخل كل الناس طب\
-\
المطلوب انك تتعامل مع الحتة دي\
ترجع بيها ورا خطوة\
يعني تقول له\
-\
+ ومين قال ان النظام الجديد هيدخل كل الناس طب ؟\
-\
+ ومين قال ان ماما ما بتعرفش تطبخ فراخ ؟\
\* انتا\
+ انا ؟!\
امتي ؟!\
يا ربّ أعدمك لو كنت قلت كده\
-\
وممكن تقول له\
+ ( مين الحمار اللي قال كد�� ؟! )\
-\
بس ده له خطورتين\
-\
أولا\
انه يقول لك\
\* ( انتا بتقول عليا حمار ��! )\
ويمسك فيك - او يضربك - حسب\
-\
ثانيا\
انه يقول لك\
\* ( إنتا )\
-\
فكده ه��ا رزعك ف الجبهة\
جبهة م الشبكة\
هههههههههههههه\
-\
فخليك في جملة\
+ ( مين قال كده ) وخلاص\
\* مش بتقول عاوز سمك\
+ وده ايه علاقته بالفراخ ؟!\
( هنا برافو عليك ونصقف لك\
انتا فصلت الجزء المركب من المغالطة )\
-\
+ ومين قال ان المعتقلين هما اللي قتلوا الناس في مسجد
الرحمة\
\* امال مين ؟\
+ انا م�� عارف - انتا عارف ؟\
\* ما هو اكيد المعتقلين\
+ أكيد ليه\
\* أكيد طبعا - دي ��ايه في التليفزيون\
+ وانتا بتصدّق كلّ اللي ييجي في التليفزيون\
\* لا طب��ا\
( هوا حتي لو بيصدّق كل اللي بييجي ف الليفزيون\
هيخاف يقول ايوه\
عشان البرستيج ويبان انه مثقف وعميق و 1984 وكده )\
-\
زي ما يونس شلبي كان بيهزّ ��ماغه وخلاص\
لا انا فاهم حاجة ولا البت فاهمة\
وده قاعد يهزّ لي ف دماغه\
هوّا حدّ جابنا ورا غير امثالكوا\
-\
+ مين قال ان المعتقلين هما اللي قتلوا المصلين\
\* امال مين\
+ انا مش عارف - انتا عارف ؟\
\* ايوه اكيد المعتقلين\
+ اللي هما مين ؟ اسمهم ايه ؟\
\* هوا انا هاعرفهم بالاسم\
+ لما انتا مش عارف اساميهم حتي\
ازاي عارف انهم همّا اللي قتلوا المصلين في مسجد الرحمة\
ازاي ؟\
-\
كده بردو انتا فصلت الجزء المركب من المغالطة\
-\
+ مين قال انن�� هنأهمل في بابا وماما\
\* مش بتقول هتروح اسكندرية\
+ ايوه وده ايه علاقته بالموضوع\
\* ما هو لما انتا هتروح اسكندرية هتاهمل فيهم\
+ عرفت منين ؟\
\* ما انتا مش هتاخدهم معاك\
+ مين قال كده ؟!\
( او مين الحمار اللي قال كده )\
\* إنتا\
أوبببببببببببا\
\* مش بتقول هتروح لوحدك ؟\
+ انا قلت هروح لوحدي ؟! ما انا هاخدهم معايا\
\* ما انتا ما وضحتش كده\
+ وافرض اني ما قلتش - هل د�� يعني اني مش هاخدهم معايا\
يعني لو ما قلتلكش هابقي لابس ايه - تفهم اني هروح ملط مثلا
؟\
-\
يعني اعتمد منهج\
( شلّوهم قبل ان يتكاثروا )\
-\
تقول ا��حكمة\
الانسان كالنهر - كلّما زاد عمقه - كلّما قلّ هديره\
-\
وكذلك في النقاش\
كلما كنت هادئا - كلما دل ذلك علي امساكك بزمام الامور\
-\
اما العصبية فهي علامة عدم القدرة علي التعبير\
فتنفجر في الصراخ لانك اساسا قد سد عليك باب النقاش المنطقي\
-\
الاخطر في العصبية انها هتخليكوا تتشاكلوا علي حاجة تانية\
يعني تبتدوا من عند الفراخ والسمك\
وتنتهوا وانتوا بتلعنو�� نيلسون مانديلا\
-\
فخلّيك عامل زي لاعب الكورة اللي هدفه المرمي\
المرمي بسّ\
-\
بتجري بالكورة يمين وترجع ناحية المرمي\
شمال وترجع ناحية المر��ي\
-\
مش تاخد الكورة من نص الملعب الاقيك بتدخل جون في المترو\
-\
\* وهوا ��ه مترو ده\
ما انتا لو سافرت فرنسا وشوفت المترو عامل ازاي\
كنت قلت علي ده تكتك\
-\
+ انتا عاوزني اروح فرنسا واشرب خمره\
\* مش احسن ما تشرب حشيش\
+ انتا عاوزني ابقي حشّاش عشان ابقي زيك يا ساقط\
\* انا ساقط ولا انتا اللي ��تنجح بالغش\
-\
وفقدت مصر اثنين من شبابها علي الحدود بين مصر وليبيا
والتشاد\
اللي هيا كلها كانت جوا مصر بس عبد الناصر هوّا السبب\
-\
ويخرب بيت الزمالك علي بيت الزمالك\
ما خدناش من وراهم إلا وجع القلب\
-\
\#مرزوقيّا��_في_المنطق{.underline}(https://www.facebook.com/hashtag/مرزوقيّات_في_المنطق?source=feed_text)\
\#أنا_أعرف_إنّ\_اللي_يتخبط_علي_دماغه_يقع_ما_يحطّش_منطق{.underline}(https://www.facebook.com/hashtag/أنا_أعرف_إنّ_اللي_يتخبط_علي_دماغه_يقع_ما_يحطّش_منطق?source=feed_text)\
\#مرزوقيّات_في_المفاهيم{.underline}(https://www.facebook.com/hashtag/مرزوقيّات_في_المفاهيم?source=feed_text)\
\#وعلي_ورق_الفلّ\_دلّعني{.underline}(https://www.facebook.com/hashtag/وعلي_ورق_الفلّ_دلّعني?source=feed_text)
