---
layout: post
title:  قلّة عدد قوانين الإسلام
date:   2024-04-10T00:00:01+03:00
author: Mahmoud Marzouk
categories: 8 - الربا
published:  true
---
من عظمة الإسلام إنّ عدد القوانين فيه قليّل

\-

تعالى في الاقتصاد مثلا

الإسلام بيقول لك اعمل كلّ حاجة براحتك - بسّ بلاش ربا

بسّ كده

آه بس�� كده

\-

بسّ جرّب كده تشيل الربا من الاقتصاد - واتفرّج عليه

هتلاقي ك��ّ الناس اللي حاطّة فلوسها في البنوك دي سحبت فلوسها وعملت
مشاريع - لإنّ الربا اللي بياخده من البنك يخلّيه ما يعملش مشروع طبعا -
هيتعب نفسه ليه إذا كان ممكن تجيله فلوس وهوّا نايم

فإلغاء الربا يزوّد المشاريع - يكب��ر الاقتصاد

\-

وهتلاقي اللي عنده مشروع ومحتاج قرض من صديق أو حتّى من ��لدولة - هياخد قرض
بدون ربا - فالمشاريع تشتغل

\-

هتلاقي التاجر اللي ك��ن حاطط 20 % فوق ال 20 % بتاعته في الربح - عشان
يدفع ال 20 % الأوّلانيّين للبنك - هتلاقيه خفّض السعر 20 % عشان يعرف
ينافس

فالأسعار تنزل - فحال الناس الاقتصاديّ يتحسّن

\-

في الزراعة مثلا

الإسلام بيقول لك ازرع أيّ حاجة براحتك

بسّ يوم ما تيجي تحصد - عليك زكاة - قيمة بسيطة جدّا

بسّ كده

آ�� بسّ كده - دا الدين فيما يخصّ الزراعة - الموضوع صغيّر جدّا

بسّ شوف هيع��ل تكافل إزّاي بين الناس وبعضها - وإزّاي هيحسّن
الاقتصاد

\-

أحد عملا��ي قال لي كان بيروح مصنع في الهند - المصنع وسط الأراضي - ومالوش
سور !!

ط��ّب ليه المزارعين ما بيسرقوش المصنع ؟!

ببساطة - لإنّهم شغّالين معاه - بيبيعوا له حاجات - وولادهم بيشتغلوا
فيه

\-

فالتكافل ده بين المزارع والناس هيحافظ على الاقتصاد

لكن خلّي المزارع يمنع خيره عن الناس - وابني ��ور - والناس تنطّ من على
السور - ونعمل فيها قرود !!

\-

في الماليّات

الإسلام بيقول لك لا فيه ضرايب ولا فيه جمارك ولا فيه أيّ خيلة من
دي

همّا 2.5 % كلّ سنة هناخدهم منّ الأغنياء نعطيهم للفقراء - وخلاص

بسّ كده - آه بسّ كده

\-

ومش من كلّ الناس كمان

دا من المتيسّرين اللي بلغوا النصاب ف��ط

\-

ومش من كلّ المتيسّرين كمان

دا من المتيسّرين اللي حال عليهم ال��ول - يعني بقالهم سنة معاهم
النصاب

\-

ومش من كلّ مالك كمان - دا من مالك اللي بتستثمره أو بتخزّنه فقط - يعني
تجارة أو زروع أو مواشي أو نقود

لكن لو ليك مال شخصيّ - بيت - سيّارة - فما فيش عليهم زكاة

بسّ كده ؟!

آه بسّ كده حضرتك

\-

تيجي في الزواج مثلا

الإسلام بيقول لك عاشر زوجتك بالمعروف - وهيّا تعاشرك بالمعروف - والرجل
مقدّم درجة على المرأة - وخلاص

بسّ كده - آه بسّ كده

\-

ما استريّحتوش مع بعض - اتطلّقوا - ببساطة

\-

مين اللي عقّد الطلاق ؟! ما هو إحنا

\-

الطلاق في الأصل هو عمليّة بسيطة جدّا - والزواج الثاني هو عمليّة بسيطة
جدّا

المجتمع هوّا اللي شيطنهم وشنّع عليهم - فحصلت جميع الاختناقات الاجتماعيّة
بتاعة دلوقتي

لكن الإسلام أبسط من كده بكتير

\-

الإسلام من عظمته - إنّ عدد القوانين فيه قليّل - ل��نّها قوانين فعّالة لأقصى
درجة

\-

وبالمناسبة

إحنا أصلا كلّ ما بنكبر - كلّ ما بنصغّر حجم كلّ حاجة

جدّك هيقول لك كلمتين فيهم الخلاصة - وأبوك هيفضل يهري معاك طول
النهار

يبقى من عظمة جدّك - إنّه قال كلام قليّل - لكنّه أنفع من كلام
أبوك

\-

جوجل مثلا - صفحة موقع جوجل دي عبارة عن إيه ؟!

ما هو بوكس واحد فقط

تدخل - تكتب الكلمة اللي بتبحث عنها - تاخد النتيجة - وشكرا - وفيه عظمة
جوّا

\-

كلّ ما الحاجة تكون عظيمة - كلّ ما تقدر ت��يدك بعدد قوانين وإرشادات
وتوجيهات أقلّ

\-

الدكتو الشاطر هيكتب لك س��ر واحد في الروشتّة - والدكتور الخايب هيكتب لك
قصيدة في الروشتّة - لإنّ�� خايب - مش عارف فين المشكلة تحديدا

لكن الدكتور الشاطر - حاطط إيده على ��نبع المشكلة - وحاللها من أساسها -
من جذرها

\-

دي عظمة الإسلام - إنّه كاتب لك روشتّة صغيّرة جدّا

لقوم يعقلون
