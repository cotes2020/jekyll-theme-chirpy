---
layout: post
title:  الفرق بين التقسيط والربا
date:   2024-04-10T00:00:01+03:00
author: Mahmoud Marzouk
categories: 8 - الربا
published:  true
---
الفترة الأخيرة أكتر من حد سألني عن حكم التقسيط

ماله التقسيط ؟!

يقول لك مش دا ربا ؟!

.

إيه العلاقة بينهم مش فاهم

التقسيط نوع من البيع

ل��ن الربا ربا

.

أنا ببيع حاجة كاش ب ١٠٠٠ جنيه

وقسط ب ١٢٠٠

جبت منين إن ال ٢٠٠ جنيه دول ربا ؟!

.

الربا بيكون على المال

يعني عطيتك ١٠٠٠ جنيه

وخدت عليهم ٢٠٠ جنيه ربا على المال نفسه

على ال ١٠٠٠ جنيه نفسه

.

لكن البيع حلال . سواء كاش أو قسط

وال ٢٠٠ جنيه دول مقابل عطلة فلوسي طول السنة

لو كنت اشتغلت بيهم بيعة والتانية والتالتة كنت كسبت ال ٢٠٠
جنيه

.

هوب

وقعت بلسانك

ما هي نفس النظرية إني سلفت واحد ١٠٠٠ جنيه

ما ا��ا بردو فلوسي نقصت ومحتاج تعويض عن العطلة دي

.

وهنا ييجي القرآن يجيب بمنتهى الوضوح

قال تعالى

( ذَلِكَ بِأَنَّهُمْ قَالُوا إِنَّمَا الْبَيْعُ مِثْلُ الرِّبَا وَأَحَلَّ اللَّهُ الْبَيْعَ وَحَرَّمَ
الرِّبَا )

.

أولا هما مش زي بعض

لكن القرآن ما جاوبش كده

القرآن قال لك ( وَأَحَلَّ اللَّهُ الْبَيْعَ وَحَرَّمَ الرِّبَا )

.

الكعبة حجر نطوف حوله

والحجر الأسود حجر نقبله

بينما نرجم الشاخص بالجمرات في الحج . وهو حجر أيضا

.

إحنا عباد . بننفذ الأوامر . مش اللي على مزاجنا

فحتى لو كان البيع مثل الربا . فقد حرم الله سبحانه وتعالى
الربا

.

أما الربا . فليس مثل البيع

البيع يشتمل على جهد بذله التاجر في شراء البضاعة المباعة

��جهد بذله في نقلها وتخزينها

وتعرض للخسارة في البيع والنقل والتخزين

وتشغيل لعمال لدى التاجر والناقل

وتشغيل للعمال الذين صنعوا البضائع

فانتا عاوز تيجي تتجاوز دا كله وتساوي كل الجهود دي بواحد قاعد على مؤخرت��
ويكسب من الربا !!

.

لكن حتى لو هتساويهم

أنا موافق

البيع مثل الرب��

لكن ( وَأَحَلَّ اللَّهُ الْبَيْعَ وَحَرَّمَ الرِّبَا )

.

طيب وعطلة الدين ؟!

يعني أنا فلوسي اللي أقرضتها للغير دي ما هي عطلت طول السنة

أنا كسبت إيه ؟!

.

حضرتك كسبت إن الدين بيحسب نصفه صدقة

يعني لو أقرضت زميلك ٢٠٠٠ جنيه قرض حسن

فليك أجر صدقة ١٠٠٠ جنيه

قال رسول الله صلى الله عليه وسلم ( إن السلف يجرى مجرى شطر
الصدقة )

.

نيجي بقى لنقطة خطيرة جدا

ألا وهي ( تقسيط الربا )

إزاي يعني ؟!

.

يعني تروح تشتري شقة أو عربية

البنك يدفع بدالك مثلا ٥٠٠ ألف جنيه للبائع

كده البائع خد فلوسه . ��ع السلامة

.

ييجي البنك يقوم ضايف ١٠٠ ألف ربا

ويقول لك سدد لي ال ٦٠٠ ألف قسط

.

فتروح حضرتك تسأل شيخ تقول له ما حكم التقسيط ؟

يقول لك حلال

.

تقوم مروح قايل لمراتك وعيالك والشارع كله الشيخ قال لي شراء الشقة أو
السيارة من البنك حلال !!

وتقول مليس الربا في القسط وشغل ضلال كله !!

.

هوا انتا مش قادر تفصل بين واحد بيبيع لك بضاعة قسط

وواحد بيسد الثمن بدلا منك على سبيل القرض . ويضيف على القرض الربا .
ويسترده منك على أقساط

فتقوم مدخل الاتنين في بعض ؟!

.

البيع حلال

كاش أو قسط

وعادي إنك تعمل سعر للكاش وسعر للقسط

.

وفيه ملحوظة في التقسيط بردو

إنك لو فرض�� غرامة تأخير على القسط

فده ربا

.

لكن ممكن تعمل تعجيل لجزء من الثمن كعقوبة على تأخير القسط

لكن التعجيل ده يكون من أصل المبلغ

.

يعني وا��د عليه ١٢ قسط . كل قسط ب ١٠٠ جنيه

اتأخر في قسط

إذن يدفعه ١٥٠

وتتخصم ال ٥٠ الغرامة من آخر قسط

.

لكن لو اتفرضت الغرامة مضافة على القسط وخل��ص . فده يبقى ربا

ولا يجوز الاتفاق عليه أصلا . حتى لو انتا مش ناوي تتأخر

ما ينفعش تتفق على شرط باطل . حتى لو مش هتنفذه
