---
layout: post
title:  افتراضات الربا
date:   2024-04-10T00:00:01+03:00
author: Mahmoud Marzouk
categories: 8 - الربا
published:  true
---
كون البنوك شغّالة في الربا - فده موضوع بسيط جدّا وسهل جدّا ومش محتاج
عبقريّة عشان يتفهم

دا حتّى بوحة سأل وقال - هل محلّات الجزارة دي بتبيع لحمة

أمّال مين اللي شغّال في الربا حضرتك - الصيدليّات ؟!!

\-

لكن فيه ناس تقعد تقول لك - إحنا نفرض إنّه استثمار - طيّب نتخيّل إنّه
إدّخار - طيّب نتوقّع إنّه استشوار

ليه كلّ الخيالات والافتراضات دي حضرتك !!!

\-

لي�� البنك عارف إنّه شغّال في الربا بشكل واضح وصريح - واحنا نقعد نقول له
ما تقولش على نفسك كده - دا انتا جميل

دا ناقص البنك يطلع لنا م البلكونة يقول يا امّ نياظي - صحّي نياظي وعرّفيه
إنّي شغّال في الربا

\-

هوّا يعني المفروض البنك يعمل إيه عشان يقنعكوا انّه شغّال في الربا - يحلف
لكوا ؟!!!

دا البنك نفسه - اعترف على نفسه - بنفس ذات نفسه - وعمل فروع للمعاملات
الإسلاميّة

أمّال الفروع التانية تبقى إيه - حمّصيّة ؟!!!

\-

مع التنبيه على إنّ الفروع الإسلاميّة هيّا لا إسلاميّة ولا حاجة - دا بيسمّوه
الرب�� الإسلاميّ - زيّ الزنا التكتيكيّ كده

\-

ليه الموضوع يبقى واضح واحنا ��للي نخبّيه ونعمل قال إيه مش قادرين
نفهمه

بيفكّروني بـ تتّح لمّا كان��ا بيدوّروا على ورقة - ولقوها بسرعة

فقال له خبّيها وندوّر تاني

\-

هيّا واضحة وواقفة ع الفرع آهي - ليه لازم تطيّرها عشان تفهمها
يعني

يا خل��وص يا أولعبان

\-

ولّا إنتا اللي محتاج تفهمها على الفهم اللي يوافق هواك الضالّ ونفسك
المريضة ؟!!!

إحنا هنفترض إنك مشارك البنك في مشروع

والزيادة اللي بتاخدها هي نسبة ربحك في المشروع

.

طيب إيه رأيك نفترض إنك مش مشارك البنك في مشروع

وإن الزيادة اللي بتاخدها ربا

.

طيب احنا هنعتبر إن العلاقة مع البنك هي من العقود المستحدثة

.

طيب إيه رأيك نعتبر إن العلاقة مع البنك مش من العقود
المستحدثة

.

حضرتك ليه تفترض وليه تعتبر

هيا معزة . ليه تفترض إنها بطة

.

حضرتك مش دورك في الدين إنك تبحث فيه عن مخرج لتحليل الحرام
!!

حضرتك دورك إنك تعرف دا حرام ولا حلال . وت��تزم بده

مش دورك إنك لما تعرف إن دا حرام . فتجتهد عشان تحلله . قال ايه و��اكر
نفسك كده بتيسر على الناس

.

إنتا لو بتفكر كده فعلا . فدا سببه إنك معتبر الدين غير ميسر أصلا . وانتا
بقى اللي جاي تيسره

إنتا كده بتسيء ل��دين أصلا لما تتخيل إنك هتيسره . لإنك بمفهوم المخالفة
بتقول إنه غير يسير

زي ما حد يقول لك . أنا عاوز انضفك . دا بيشتمك حضرتك

.

معنى قول ( الد��ن يسر ) . إن اللي قال عليه الدين هوا اليسر

فحتى لو انتا شايفه صعب . فمقولة ( الدين يسر ) بتقول لك انتا مش فاهم وجه
التيسير فين في الدين . فطبقه ز�� ما هوا كده . هوا ده اليسر . حتى لو ما
فهمتوش

.

فالناس اللي بتجتهد عشان تحلل الربا . بتجتهدوا ليه ؟!

.

ما هو يا إما انتوا شايفين الربا حرام . بس شايفين إن تحريم الربا هو
تعسير على الناس . انتوا لو شايفين كده تبقو�� مجرمين

.

أو انتوا شايفين إن الربا حرام . وبتحللوه عادي . ودي جريمة
تانية

.

أو انتوا شايفين الربا حلال أصلا . فكده انتوا في حتة تانية
خال�� !!!

.

أو انتوا شايفين معاملات البنوك ما هياش ربا أصلا

وده يرجعنا لأول الموضوع

إنكوا تخيلتوا

واقترحتوا

وافترضتوا

.

ليه طيب ؟!

هيا خمرة . ليه تفترض إنها عصير . وبعدين تحللها

هوا خنزير . ليه تعتبر إنه معزة . وتحلله

هوا ربا . ليه تتخيل إنه حلال

.

هوا الواد صايع أصلا . ومتق��م لبنتك . ليه تعتبر إنه ربنا سبحانه وتعالى
هيهديه بعد الجواز

هيا الب�� متبرجة . ليه تفترض إنها هتتحجب بعد الجواز

انتوا بتتعبوا نفسكوا ليه ؟!

.

تقول الحكمة

إن التي تمشي كالبطة

وتصدر صوتا كالبطة

هي بطة
