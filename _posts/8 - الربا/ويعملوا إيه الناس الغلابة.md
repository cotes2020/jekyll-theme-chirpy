---
layout: post
title:  ويعملوا إيه الناس الغلابة
date:   2024-04-10T00:00:01+03:00
author: Mahmoud Marzouk
categories: 8 - الربا
published:  true
---
تعمل إيه الناس الغلابة اللي فلوسها في البنك طالما إنتا بتقول إنّ البنوك
ربا وحرام

\-

شوف حضرتك

أوّلا /

مش أنا اللي بقول البنوك ربا وحرام

هيّا ربا وحرام من نفسها - مش أنا اللي حرّمتها

\-

ثانيا /

حتّى لو ما عنديش حلّ ليهم - فتظلّ البنوك ربا وحرام بردو

أنا مش ملزم أشوف لك بديل وإلّا إنتا تعمل الحرام وتعتبره حلال

لو ما فيش بديل عن الحرام - فهو حرام بردو

\-

لكن !!!

فيه بدائل

مش بديل واحد

\-

ومش هقول لك اعمل مشروع وشقلباظات

لإنّي عارف إنّك هتقول لي أنا غلبان - ولا ليّا في الاستثمار والكلام المجعلص
بتاعكوا ده

\-

شوف حضرتك

أفضل استثمار لقليلي الحيلة من وجهة نظري هو ( شراء عقار
وتأجيره )

\-

أشتري فين ؟

اشتري في مكان ��كون التأجير فيه رائج

ما تشتريش في مكان الناس فيه بتشتري العقار وتقفله للزمن

\-

شراء العقار وتأجيره يعتبر أفضل استثمار غير مخاطر

المخاطرة الوحيدة فيه هو إنّه ( ما يتأجّرش )

عشان كده بقول لك يكون عينك على ( س��ولة التأجير )

\-

العقار لوحده بيحفظ القيمة - وإن كان ككلام دقيق هوّا ��يمته بتقلّ مع الزمن
بردو

ومن ناحية الإيجار فهو بيدرّ دخل أو ريع يعني

فكده هوّا استثمار

\-

شراء العقار بدون تأجير هو إدّخار - وليس استثم��ر

لإنّ زيادة سعر العقار تعتبر فقط معادلة لزيادة باقي الأسعار

فالعقار فقط يحفظ لك القيمة من خلال ارتفاع سعره بالتوازي مع ارتفاع أسعار
باقي المنتجات

فالعقار في حدّ ذاته لا يعتبر استثمارا

\-

وشرا الذهب أيض�� إدّخار

إلّا لو كنت هتشتري ذهب للزينة - فهتخسر المصنعيّة - فما بقاش إدّخار - ولا
استثمار - دا بقى خسارة

فلو عاوز تشتري ذهب بغرض الإدّخار - اشتري سبايك - أو ذهب قديم بدون
مصنعيّة

\-

وما تتخضّش من كلمة ( سبايك ) - إنتا هتشتري سبايك جرامات

يعني ممكن تشتري سبيكة 10 جرام سعرها حوالي 10 آلاف جنيه فقط

لكن كده بقت وسيلة لحفظ القيمة

وموضوع السبايك ده غرضه إن��ه ما يكونش عليه مصنعيّة

\-

الدولار وسيلة لحفظ القيمة أيضا - لكنّه في نفس الوقت فيه تضخّم بردو -
فبيفقد قيمته بردو زيّ الجنيه

فممكن نطلّعه من منطقة حفظ القيمة

\-

وأنا باعتبره فيه مخاطرة أساسا - لإنّه وسيلة تلاعب عالميّة

\-

البورصة مش للغلابة

\-

لكن شراء شقّة وتأجيرها هو أمر متاح للغلابة

مش لازم مليون جنيه يعني عشان تعمل المشروع ده

ممكن تلا��ي شقّة ب 200 ألف جنيه وتشتريها وتأجّرها

\-

هتقول لي غلابة ومعاهم 200 أل�� ؟!

ما هو إنتا من شويّة كنت بتقول لي غلابة وحاطّين فلوسهم في
البنك

وقال إيه أنا اللي هشرّدهم !!

\-

هيكونوا حاطّين كام في البنك يعني بيعيش��ا منهم ؟!

ما هو ع الأقلّ هيكون 200 ألف

\-

أمّال واحد حاطط 50 ألف في الب��ك هيعيش منهم ؟!

هيجيبوا له في السنة 5000 جنيه مثلا

يعني في الشهر 400 جنيه ؟!!

\-

فاللي معاه 50 ألف ده لا نافع معاه بنك ولا تنك

ما تحاولش تستخد��ه كدليل على إنّ فيه اضطرار لوضع الفلوس في
البنك

لإنّه حتّى لو حطّ فل��سه في البنك - فهيّا مش هتنفعه بحاجة

\-

اللي حاطط فلوس في البنك يقدر ي��تري بيها عقار ويأجّره

ويبقى كده خرج من الحرمة من ناحية

من الناحية التانية بقى بيستثمر بدل ما بيدّخر

\-

طيّب سعر الإيجار كام

السعر الع��دل للإيجار بيكون من 1 لـ 1.5 % من سعر الأصل

يعني الشقّة اللي سعرها 200 ألف المفروض سعر إيجارها يكون 2000 لـ 3000
جنيه في الشهر

بكده تدرّ ربح في الس��ة من 12 لـ 18 %

هنقول متوسّط 15 %

وده ربح جيّد باعتباره ( غير مخاطر )

\-

هتقول لي ما البنك ممكن يعطي 15 %

لااااااااااااااااا

حاسب

البنك عطا�� 15 % على ال 200 ألف

لكن الشقّة الإيجار عطتك 15 % على الشقّة - في حين إنّ ال��قّة نفسها حافظت على
قيمتها !!

\-

اربط هنا

فيه فرق كبير

\-

يعني في حالة البنك /

إنتا حطّيت 200 ألف في البنك - آخر السنة بقى معاك 200 ألف و 30 أ��ف
ربا

\-

في حالة الشقّة /

الشقّة اللي أوّل السنة كانت ب 200 ألف - على ��خر السنة بقت مثلا ب 220 - دا
غير إنّها جابت 30 ألف ريع

فهيّا كده حافظت على قيمتها من ناحية - فحقّقت فكرة الإدّخار

ومن ناحية تانية أدرّت دخلا - ��حقّقت فكرة الاستثمار

\-

اقرأ الفقرة اللي فاتت دي تاني وتالت

\-

عش��ن كده باعتبر شراء شقّة بغرض الإيجار هو أفضل طرق الاستثمار غير
المخاطر

\-

وما قلتلكش افتح مصنع يعني - عشان الناس اللي بتقول لي إنتا عاوز الناس
تسحب فلوسها من البنك عشان تجيلك تعمل لهم مصانع !!!

مصنع إيه اللي هت��مله يا أبو 200 ألف إنتا ؟!!!

حوش ياد رؤوس الأموال حوش

هههههههههههههه

فكّرتني ببوحة لمّا كان بيقول للظابط ( تكونش طمعان ف ال 300 جنيه إنتا كما��
؟ )

ههههههههههه

\-

طب أنا عندي واحد قريبي بياخد من الناس ال 200 ألف ��يشغّلهم
ويعط\.....

بسّ يا عمّ بقى بلاش قرف مليتوا البلد
