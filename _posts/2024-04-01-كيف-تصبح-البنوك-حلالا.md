---
layout: post
title:  كيف تصبح البنوك حلالا
date:   2024-04-10T00:00:01+03:00
author: Mahmoud Marzouk
categories: 8 - الربا
published:  true
---
إنتا عارف لو البنك شاركك - يبقى حلال

طيّب إنتا عارف لو البنك باع لك - ي��قى حلال

\-

الشعرة الدقيقة اللي تفصل بين الحلال والحرام في معاملة ال��نك معاك هيّا
دي

\-

لو حضرتك عندك مصنع - ومحتاج مليون جنيه عشان تشتري بضاعة

عارف لو البنك قال لك أدخل معاك شريك ع المكسب والخسارة بالمليون جنيه -
يبقى حلال

لكن اللي بيحصل هو إنّ البنك ( بيقرضك ) المليون جنيه

��يقول لك تاجر ولّا صنّع براحتك - وسدّد لي بعد سنة مليون و 100
ألف

\-

عارف لو عاوز تشتري عربيّة - والبنك راح اشتراها لنفسه - ثمّ باعها ليك -
يبقى حلال

لكن اللي بيحصل هو إنّ البنك ( بيقرضك ) ثمن العربيّة - ويقول لك روح
اشتريها - وسدّد لي القرض اللي عطيتهولك مضافا إليه الربا

\-

حتّى لو ظ��هر العمليّة إنّ البنك اشترى لك - فده تدليس - البنك ممنوع عليه
يبيع ويشتري

همّا بيكلفتوا الورق في بعضه عشان يظهروا المعاملة معاملة بيع
وشرا��

لكنّها في الحقيقة معاملة ( إقراض )

وبيكلفتوا معاملة صاحب المصنع عل�� إنّها شراكة

بينما هي في الحقيقة ( إقراض )

\-

البنك لو بيشارك - أو بي��اجر - يبقى حلال

لكن الحقيقة إنّ ده ((((( ما بيحصلش )))))

وليه ما بيحصلش ؟!

لإنّ البنك جهة غير مخصّصة ((((( للمخاطرة )))))

\-

لمّا أنا كبنك أشاركك ��ي المصنع - والمصنع يخسر - أبقى أنا كبنك خسرت فلوس
مين ؟!

ما هي فلوس المودعين

يبقى هجيب لهم فلوسهم منين

\-

لكن أنا لو باقرضك - وإنتا خسرت - ما تخسر - أنا أقرضتك قرض - وواجب عليك
سداده بغضّ النظر كسبت أو خسرت

\-

��شان بسّ الناس اللي بتقول البنك بيشارك الناس - طيّب لمّا الناس بتخسر -
البنك بيقول لهم إحنا شركاء - ولّا بيقول لهم ( أنا مقرضكم وعاوز
فلوسي )

\-

طب تعالى أعكس لك الموضوع

خلّيك إنتا مودع فلوسك في البنك - ورحت تسحب��ا - لقيت البنك بيقول لك فلوسك
خسرت النصّ

صرّخت وقلت لهم ليه - قالوا لك إحنا كبنك دخلنا في تجارة وخسرنا نصف
فلوسنا

وإنتا شريكنا - فطبيعيّ تخسر معانا

وقتها هتقول لهم إيه ؟!!!

\-

أنا متخيّلك وإنتا قالع لهم ملط في صالة البنك - وبتحلف بكلّ أيمانات
المرابين إنّك مش شريكهم

مع إنّك من امبارح مقطّع شرايينك ع الفيسبوك عشان تثبت إنّ المعاملة مع
البنوك هي ( نوع من الشراكة )

\-

وفيه ناس بتقول ( البنوك بتعمل دراسات وما بتخسرش )

فدول نقول لهم

ونكمل في موضوعنا

\-

ليه البنك مش هيشتري لك العربيّة ��يبيعها لك

لإنّها ببساطة ممكن تغرق وهيّا جايّة في البحر

يبقى البنك ��شترى صفقة عربيّات - وغرقت - فلوس مين اللي غرقت دي
؟!

ما هي فلوس المودع��ن

\-

وفيه ناس بتقول ( ما فيه شركات تأمين )

فدول بردو نقول لهم

ونكمّل كلامنا

\-

بالمناسبة

شركات التأمين بتأمّن للبنوك على قروضها - لا تطلع إنتا حراميّ وتسرق البنك
وما تردّش القرض ولّا حاجة - فالبنك وقتها ب��روح يطالب شركات التأمين
تعوّضه

\-

أصل إنتا فاكر بتوع البنوك دول فاتحين الوفاء والأمل - وبيقوموا الصبح
يدوّروا على ناس يشاركوهم - ويدوّروا على ناس غلابة عاوزة تشتري عربيّات ومش
معاها تمنها فيساعدوهم

أنا دمعتي قريّبة - أرجوك ما تضغطش عليّا أكتر من كده

\-

يبقى البنك مش هيشتري لك حاجة

البنك يسلّفك ثمن السيّارة - وإنتا تشتري السيّارة - وتسدّ للبنك ( القرض )
بتاعه مضافا إليه قيمة الربا

\-

دا ببساطة الفاصل الوحيد بين ��لحلال والحرام في موضوع البنوك

لو يشاركك - يبقى حلال - لو يبيع ويشتري - يبقى حلال - لكنّه ما بيعملش
كده

البنك فقط ((((( يقرض ))))) و ((((( يستردّ الق��ض زائدا عليه
الربا )))))

\-

عارف لو البنك اشترى سلعة ب 1000 جنيه - وباعها لك قسط ب 1100 - ده
حلال

لكن البنك بيسلّفك الألف جنيه - وإنتا تشتري - ويست��دّهم منّك 1100 - ده
ربا

الحالة الأولى بيع

التانية ربا

\-

قال تعالى ( ذَٰلِكَ بِأَنَّهُمْ قَالُوا إِنَّمَا الْبَيْعُ مِثْلُ الرِّبَا ۗ وَ��َحَلَّ اللَّهُ الْبَيْعَ وَحَرَّمَ
الرِّبَا )

\-

لاحظ العظمة في هذ�� الآية

الله سبحانه وتعالى لم يردّ على من ادّعى بأنّ البيع مثل الربا - لم يردّ عليه
الله سبحانه وتعالى بأن قال له أنّ ( البيع مختلف عن الربا و��لسبب
كذا )

\-

ولكن الله سبحانه وتعالى قال ( وَأَحَلَّ اللَّهُ الْبَيْعَ وَحَرَّمَ الرِّبَا )

يعني حتّى لو إنتا شايف المعاملتين زيّ بعض - فدا حلال ودا حرام
