---
layout: post
title:  كارك
date:   2024-04-10T00:00:01+03:00
author: Mahmoud Marzouk
categories: 5 - إدارة الشركات
published:  true
---
فيه ناس بتستغرب لمّا تلاقيني كاتب إنّي كنت في زيارة لشركة صغيّرة مبيعاتها
السنة اللي فاتت ب 50 أو 100 أو 500 مليون

أمّال لو قلت لك إنّ راس مال الشركات دي كلّه ممكن يكون اتنين تلاتة مليون
هتعمل إيه ؟!

\-

هتقول لي إزّاي ؟!

إزّاي شركة راس مالها اتنين تلاتة مليون تبيع مبيعات ب 100
مليون

أقول لحضرتك السرّ في ( المكاركة )

\-

حضرتك قوّتك تشيل 50 كيلو - لكن بتق��ر ترفع العربيّة كلّها
بالكوريك

الكوريك نفسه قدرته إنّه يرفع العربي��ة 1 سم فقط في كلّ ضغطة - وانتا محتاج
ترفع العربيّة 20 سم - فحضرتك بتعمل إه ؟

حضرتك - ببساطة - بتكارك

\-

ده بالظبط اللي بتعمله الشركة الصغيّرة ��للي راس مالها اتنين تلاتة مليون
فقط

إنّها بتكارك

\-

بتشتري خام بم��يون - تصرف عليه نصف مليون - وتبيعه ب 2 مليون - كلّ
أسبوع

فعلى مدار 50 أسبوع - تكون باعت ب 100 مليون - حضرتك فين الاستغراب هنا
؟!!

وعلى مدار ال 50 أسبوع بتكون حقّقت ربح 25 مليون - فين الاستغراب بردو
؟!!!

\-

حضرتك مستغرب ��إنّك متخيّل إنّ الشركة هتقعد طول السنة في عمليّة
واحدة

تشتري فيها خ��م ب 75 مليون مرّة واحدة

وآخر السنة تبيعه ب 100 مليون مرّة واحدة

لأ طبع�� - مش دا اللي بيحصل

\-

زيّ ما انتا مش بتنتع العربيّة بالكوريك مرّة وا��دة - لازم تكارك

هوّا أساسا اسمه كوريك عشان كده - عشان حضرتك بتكارك بيه
