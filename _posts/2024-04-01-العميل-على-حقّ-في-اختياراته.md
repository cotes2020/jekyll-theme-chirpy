---
layout: post
title:  العميل على حقّ في اختياراته
date:   2024-04-10T00:00:01+03:00
author: Mahmoud Marzouk
categories: 2 - نصيحة من خبير
published:  true
---
من ضمن معاني كلمة ( العميل على حقّ )

إنّ العميل على حقّ في اختياراته

\-

ما تحاولش تقنع العميل بالخيار المنطقيّ

ولكن !! العكس

غيّر منطقك انتا بناءا على تفضيلات العميل

\-

يعني

حضرتك مثلا ما بتحبّش الشطّة

والعميل عاوز شطّة كتير في الأكل

يبقى حضرتك اتعوّد تاكل شطّة

ما تحاولش تقنع العميل إنّ الشطّة مش أحسن حاجة

\-

الاستثناء طبعا هو لو حضرتك بتقدّم استشارة

فهنا ما ينفعش حضرتك تمشي ورا العميل

ولكن واجبك هوّا إنّك تنصح العميل بناءا على العلم والخبرة

\-

الاستثناء التاني هو لو حضرتك بتقدّم منتج جديد أساسا - وعاوز تغيّر بيه
ثقافة السوق

كما قال فورد ( لو كنت أخذت برأي الناس - لكنت صنعت عربة تجرّها خيول
أكثر )

لكن لو هتعمل ده - فانتا بتخاطر - إمّا تكسب أضعاف مضاعفة - أو هتخسر كلّ
حاجة

فلازم تبقى فاهم كده - وموطّن نفسك على كده

\-

لو حضرتك مش حدّ من الاتنين دو�� - يبقى كل عيش حضرتك - وكل اللي على كيفك -
والبس اللي على كيف العميل - لإنّ العميل على حقّ في اختياراته
