---
layout: post
title:  خطورة المشاركة بالمجهود على الشريك بالمجهود
date:   2024-04-10T00:00:01+03:00
author: Mahmoud Marzouk
categories: 6 - الشراكة
published:  true
---
اتكلّمنا في أكتر من بوست عن المشاكل اللي هتحصل لك لمّا تشارك حدّ انتا براس
المال وهوّا بالمجهود

خلّينا النهارده نتكلّم عن العكس

عن المشا��ل الي هتحصل لك لمّا تشارك حدّ انتا بالمجهود وهوّا براس
المال

\-

أبر�� مشكلة في الموضوع ده هو إنّ حضرتك بتكون ليك نسبة من الأرباح - وليكن
مثلا 20 %

\-

في أوّل سنة - ما فيش أرباح - دا وضع طبيعيّ لأيّ مشروع

وفي أوّل سنة بردو - دي أصعب سنة في المشروع - فحضرتك هتبذل مجهود كبير
جدّا - وده و��ع طبيعيّ بردو

فحضرتك بتكون بتبذل أكبر مجهود - وما بتاخدش حاجة - لإنّ الأرباح
صفر

\-

تاني سنة بقينا بنكسب في الشهر مثلا 20 ألف جنيه - بينما ا��جهد ما زال
كبير

فحضرتك هتاخد ربح شهريّ 4 آلاف جنيه !!

نعم ؟! دا الصنا��عيّ في المصنع اللي شغّال تحت إيدي بياخد أكتر من
كده

أيوه عادي - ما بك��ه الأرباح تزيد - وبناءا عليه نسبتك تزيد

\-

ييجي بكره

\-

تالت سنة - المصنع بيكسب 100 ألف جنيه في الشهر - والدنيا استقرّت -
فمجهودك قلّ

وهنا ��بدأ المسرحيّة المتكرّرة

\-

ييجي الشريك براس المال يقول لك - إنتا مجهودك قلّ على فكرة

أيوه يا فندم - ما هو قلّ عشان أنا بقالي سنتين باعمل سيستم

سيستم ؟! الله يرحم أبوك

\-

والسيستم دا بيقول إنّك ما تعملش حاجة - وتقبض مرتّب 20 ألف جنيه كاملين كلّ
شهر ؟!

مرتّب ؟! همّا ال 20 ألف مرتّب ؟! دي نسبتي من الربح

\-

يا حلاوة

يعني لمّا المصنع يكسب مليون جنيه في الشهر - هتاخد 200 ألف جنيه مرتّب
؟!

مرتّب بردو ؟!

\-

ما فيش مدير بياخد المرتّبات دي

مدير ؟! هوّا انا مدير ؟!

وتحسّ نفسك قلبت على عبد الباسط حمّودة وهوّا بيقول أنا أنا أنا أنا أنا أنا
مش عارفني

\-

إنتا تاخد 10 ��لاف مرتّب زيّ أيّ مدير عادي

\-

والشراكة ؟!

لا دي كانت مبنيّة على ات��فاق ظالم - دا زولم - زولم - زولم

ما يبقاش انا اللي دافع كلّ حاجة من جيبي - وييجي واحد يقاسمني في رزق
عيالي

\-

وقتها هتقول ( ما انا اسيبه - والمصنع يقف - فيعرف قيمتي )

\-

لكن بتلاقي نصّ دماغك الشمال - بيردّ على نصّ ��ماغك اليمين وبيقول له ( ما
الشريك التاني عرف الفنّيّات - دا بقاله 3 سني�� قاعد لي - لو حمار كان اتعلّم
الصنعة )

فأنا لو سبت المصنع هوّا هيعمل ل��لولولي - فاراح

\-

فحضرتك بتلاقي نفسك اشتغلت سنة ببلاش - مع مجهود كبير جدّا

وسنة بمقابل هزيل جدّا - مع مجهود متوسّط

وأوّل ما جيت تقول هييي��ه - عدّى أتوبيس سياحي فاخر سفلتك انتا والأسفلت حتّة
واحدة

\-

فتفتكر إنّ فيه واحد ابن حلال كان حذّرك من أمّ الشراكة بالمجهود على صفحتة ع
ال��يس - وانتا عملت فيها نصير المجهودين - فقام رازعك بلوكّ - وخلصت حكايته
م��اك على كده - وهوّا كان بينصحك لمصلحتك

\-

المشكلة الثانية /

\-

إنّ ح��رتك كشريك بالمجهود - تتحمّل في رأس المال وانتا مش واخد
بالك

\-

زيّ إ��ّ الشريك براس المال يخصم إهلاكات الماكينات قبل ما يوزّع الأرباح -
بين��ا إهلاك الماكينات ده مسؤوليّته لوحده

\-

تخيّل إنّ الشريك براس المال - خصم إيجار المصنع من الأرباح

نعم ؟!

مش إيجار المصنع ده مسؤوليّة الشريك براس المال ؟!

أيوه طبعا

أمّال بيخصمه من الأرباح قبل توزيعها ليه ؟!

آهي عباطة كده

\-

بنفس العباطة - هتلاقيه بيخصم إهلاكات الماكينات ��بل توزيع
الأرباح

فبكده حضرتك تكون تنازلت عن جزء من أرباحك نظير سداد نصف قيمة إهلاكات
الماكينات

الماكينات اللي هيّا ملك ومسؤوليّة الشري�� براس المال فقط - ولو اتفضّ
المشروع هياخدها هوّا فقط

\-

المشكلة الثالثة /

\-

إنّ حضرتك تتحمّل جزء من الخسارة الماليّة

\-

الأصل إنّ الشريك بالمجهود لا يتحمّل خسارة ماليّة

يعني كسبنا 100 ألف جنيه

فأنا ليّا 50 وانتا ليك 50

\-

كسبنا صفر

فانتا ليك صفر - وتبقى خسرت الفرصة البديلة ( الربح اللي كنت ممكن تحصل
عليه لو شغّلت فلوسك في حاجة تانية )

وأنا خسرت مجهودي اللي ما خدتش عليه فلوس

\-

طيّب - خسرنا 100 ألف جنيه - يبقى إيه الحال ؟!

الحال إنّ الشريك براس المال يتحمّل ال 100 ألف جنيه خسارة كلّهم - بشرط إنّ
الشريك بالمجهود يكون عمل اللي عليه

\-

وأنا قلت خلاف ده في حلقة الشراكة - وكلامي في الحلقة في النقطة دي كان
غلط - وده تصحيحه

\-

طالما الشريك بالمجهود عمل اللي عليه - فهو لا يتحمّل خسارة ماليّة في
الم��روع

\-

طيّب لو أهمل أو قصّر ؟!

\-

في الحالة دي بننتدب حدّ خبير في المجال - وهوّا اللي يقول الشريك بالمجهود
قصّر ولّا لأ

\-

لوقال إنّه قص��ر - يبقى هيتحمّل ( تعويض ) للشركة - بناءا على قاعدة ( لا ضرر
ولا ضرار )

ف��لضرر يزال بالتعويض

\-

فالفلوس اللي الشريك بالمجهود هيدفعها هنا هي مش على سبيل تحمّله في
الخسارة - ولكن على سبيل التعويض وإزالة الضرر

\-

لكن لو الخبير قال إنّ الشريك بالمجهود عمل اللي عليه - والخسارة دي خسارة
قدريّة على الشركة - والشريك بالمجهود لا دخل له ولا ذنب له فيها - يبقى
الخسارة الماليّة كلّها يتحمّلها الشريك براس المال منفردا

\-

ودي المكشلة التالتة اللي هتقع فيها كشريك بالمجهود - إنّك تتحمّل بعبء ماليّ
إنتا غير ملزم بيه

\-

طيّب أعمل إيه يعني ؟!

حضرتك شاطر جدّا فنّيّا - إشتغل بمرتّب كبير في شركة محتاجة مهاراتك
الفذّة

لو ما فيش شركة مقدّرة مه��راتك الفذّة دي - تبقى لا فذّة ولا نيلة - وحضرتك
فعلا هتكون بتاخد أكتر م�� حقّك لو شاركت حدّ بالمجهود
