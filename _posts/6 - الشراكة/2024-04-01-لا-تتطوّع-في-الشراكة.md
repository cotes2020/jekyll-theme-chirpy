---
layout: post
title:  لا تتطوّع في الشراكة
date:   2024-04-10T00:00:01+03:00
author: Mahmoud Marzouk
categories: 6 - الشراكة
published:  true
---
من المشاكل اللي بتحصل بين الشركاء - المشاكل الناتجة عن (
التطوّع )

\-

يعني يكون أحد الشركاء محاسب

والمشروع محتاج لمحاسب

فالمحاسب يقوم عامل شغل الحسابات على سبيل التطوّع

\-

نيجي بعد كده المشروع يكبر - والشريك اللي كان متطوّع بشغل الحسابات ده
يلاقي نفسه مسحول فيه بدون مقابل !!

فلو طلب مقابل - هيبقى بيطلب بحاجة زيادة عن الشركاء !!

ولو اعتذر عن الشغل - يبقى قلبه مش على الشغل وكلام النسوان
ده

أو بيمسكنا من إيدنا اللي بتوجعنا يعني عشان عاوز ياخد أكتر من حقّه -
ونظريّة المؤامرة تشتغل

\-

وتلاقي نفسك بتقول - دا بدل ما يشكروني

فيقول لك زهير بن أبي سلمى

ومن ��جعل المعروف في غير أهله - يكن حمده ذمّا عليه ويندم

\-

وتلاقي نفسك بتقول - ما كانش العشم يا رجّالة

فيقول لك المثل الشعبيّ

شجرة العشم طرحت ��وازيق

\-

لا تتطوّع في الشراكة - الشراكة مش مجال التطوّع ولا المجاملة

جامل شريكك في فرح بنته

ابنه تعب ورايح المستشفى - ودّيه في عربيتك - ل��ن العربيّة ما تعملش شغل
للشركة

افصل بين ده وده

\-

مش بقول لك ما تجاملش وما تتطوّعش

اسمع تاني زهير بن أبى سلمى بيقول

ومن يك ذا فضل فيبخل بفضله - على أهله يستغن عنه ويذمم

\-

جامل من هنا لبعد بكره - بسّ كلّ حا��ة تكون في مكانها

الشغل مش مجال للمجاملات

وصدّقني شغل الشرق الأوسط ��تاعنا ده بيقلب بغمّ في الآخر - لكن الشغل
الإنجليزيّ ما بيقلبش بغمّ

\-

أنا في شغلي ساعات عميل بعد ما أخلّص له الدراسة يطلب منّي أعمل له تصمي��
للمنتج على السوليدووركس - باعتباري كنت مصمّم زمان - باعتذر عن الطلب
ده

\-

على رأي د حسين بكريّ - قال لي في بداية حياتي - ما تشتغلش مونة
ومقاولة

مونة ومقاولة كناية عن الحدّ اللي بيعمل للعميل كلّ حاجة

بيجيب له المونة - الرمل والأسمنت

ويعمل له المقاولة - يعني يخمّر ويمحّر

\-

فإنتا بتعمل الدراسة - خلاص خلصت الدراسة - مع السلامة

لو مطلوب شغل جديد م�� ضمن شغلك - اعمله بحساب جديد

لكن ما تتطوّعش بشغل مش شغلك

\-

طيّب والحلّ ؟!

ما هو ممكن المشروع يكون محتاج لخدمة من أحد الشركاء بالفعل

\-

الحلّ بسيط يا فندم

إمّا الشريك يعمل الشغلانة دي لصالح الشركة براتب م��تقلّ بعيد عن حسابات
الأرباح والخسارة للشركاء - يعني كإنّ الشركة استعانت بيه كموظّف وخد
أجر

\-

أو من الأوّل - ويكون أحسن - لو يستعينوا بموظّف خارجيّ

\-

يعني - لو انتوا شركاء - وفيكم واحد محاسب وواحد مهندس وواحد عنده
عربيّة

هاتوا محاسب خارجيّ - ومهندس خارجيّ - وعربيّة مستقلّة

ك��ه هيكون أفضل

\-

لإنّ حتّى لو شغّلتوها بنفسكوا - وطلّعتوا لكلّ واحد أ��ر مستقلّ مقابل خدماته -
بردو هتحصل مشاكل في وقت ما

هييجي المهندس يقف�� على رأيه - تحاولوا ترجّعوه - يقول لكم هوّا أنا ما
بافهمش في الهندسة ول��ا إيه - مش هتقدروا تشدّوا عليه زيّ ما بتشدّوا على موظّف
خارجيّ

هييجي المحاسب يسرقكوا - هتعرفوا منين - ما هوّا الحرامي - وهوّا الرقيب على
نفس�� !!

هتيجي العربيّة تعمل حادثة - هتعملوا فيها إيه

\-

لكن لو موظّف خار��يّ - فالمحاسب هتراقبوا عليه بمراجع خارجيّ أو مراقب
حسابات

المهندس ه��قولوا له على اللي في دماغكم - وهوّا دوره يحوّله لتصميمات
وينفّذها - مش هيخترع من دماغه

العربيّة الإيجار لو عملت حادثة - تبقى مسؤوليّة صاحبه�� اللي كان
سايقها

\-

وكنصيحة عامّة - ما توظّفش حدّ بشكل ثابت - طالما ش��له كـ فريلانس
كافي

\-

أعيد وأكرّر

تجنّبوا التطوّع - لإنّه في البداية جميل - لكنّه بيقلب بعد كده
بغمّ

لا تتطوّع فيفرض

\-

\#نصيحة_من_خبي��{.underline}(https://www.facebook.com/hashtag/%D9%86%D8%B5%D9%8A%D8%AD%D8%A9_%D9%85%D9%86_%D8%AE%D8%A8%D9%8A%D8%B1?__eep__=6&__cft__%5b0%5d=AZVGvPbHS1OWeomAKMZq7fLcZG4hfWUUo64fadwYEI0rSecS3KkFJH1FLGNXIu3piM5PWnti_BLuJumwVINCwtzkZC8DauHw1Mqj_ZNDZDsLjnFMam9fqFLTF-RJ1D08wK-iHsHh04rjQLSGGNxcmrW2VyTeQrswvEyxVbSmrjuIRg&__tn__=*NK-R)
