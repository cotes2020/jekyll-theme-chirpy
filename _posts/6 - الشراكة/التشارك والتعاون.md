---
layout: post
title:  التشارك والتعاون
date:   2024-04-10T00:00:01+03:00
author: Mahmoud Marzouk
categories: 6 - الشراكة
published:  true
---
اتكلّمت امبارح عن وجود مظلمة في موضوع الشراكة بالمجهود بيتعرّض ليها
الشريك بالمجهود - ألا وهي خصم قيمة إهلاك الماكينات قبل تقسيم
الأرباح

\-

يعني مثلا - المشروع كسب مليون جنيه - أنا ليّا نصفهم - وحضرتك ليك
نصفه��

تقوم قايل لي بسّ استنّى - أنا كنت شاري ماكينة ب 2 مليون جنيه - الماكين��
دي ليها إهلاك 200 ألف جنيه في السنة - فأنا عاوزهم الأوّل - ويتبقّى 800
أل�� - إنتا النصّ وأنا النصّ

\-

فأنا باعتبر دا خطأ في الحسابات - لإنّك حمّلت الشريك بالمجهود 100 ألف جنيه
مقابل إهلاك ماكينة هوّا لا يمتلكها أصلا ولا مسؤول عنها ولا بيحقّق ربح من
وراها - فليه يتحمّل مصاريفها ؟!!

\-

��النسبة للخلاف على الموضوع - فسببه هو رؤية مختلفة من
زاويتين

خلّيني أضرب لحضرتك مثال /

\-

إحنا اتنين - حضرتك عندك مخزن بمليون جنيه

وأنا ع��دي عربيّة نقل بمليون جنيه

اتّفقنا نجيب بضاعة - نخزّنها في مخزنك - ونو��ّعها بعربيتي

بعد سنة - مخزنك بقى بمليون ونصف نتيجة للتضخّم

وعربيتي بقت بنصف مليون - نتيجة للإهلاك

وعاوزين نوقّف شغل

يا ترى نقسم ازّاي ؟!

\-

في الحالة دي الحكم هيفرق حسب العلاقة بيننا كانت إيه

هل كانت تشارك - ولّا تعاون !!!

\-

تشارك - يعني أنا وانتا بعنا المخزن والعربيّة لشر��تنا - فبقت عندنا شركة
قيمتها 2 مليون جنيه - فيها مخزن وعربيّة - مش معروف مين بتاع مين - همّا
الاتنين بتوع الشركة - والشركة بتاعتنا احنا الاتنين مناصفة

يوم ما نيجي نقسم - أنا آخد ما قيمته مليون - وانتا تاخد ما قيمته
مليون

\-

طب افرض العربيّة ولعت وبقت قيمتها صفر ؟!

يبقى يوم القسمة أ��ا يبقى ليّا نصف المخزن - وحضرتك ليك نصف المخزن - دا لو
شراكة

\-

طيّب !

لو العلاقة تعاون ؟!

\-

لو العلاقة تعاون

يبقى حضرتك عندك مخزن

وأنا عندي عربيّة

واحنا الاتنين بنتعاون بدون ما نتشارك - كلّ واحد حرّ في راس ماله - وكلّ
واحد مسؤول عن راس ماله كمكسب وخسارة

\-

المخزن غلي - لحضرتك

العربيّة رخصت - عليّا

ولو العربيّة ولعت - فمخزنك زيّ ما هوّا بتا��ك كاملا - وأنا عربيتي
ولعت

\-

فخلاف وجهات النظر بيني وبين حضرتك هو إ��ّ حضرتك معتبر الشراكة بالمجهود
شراكة - وأنا شايفها تعاون

\-

لإنّ ما فيش شراكة حصلت أصلا - أنا لا أعتبر الشراكة بالمجهود دي شراكة -
هيّا تعا��ن بين طرفين - تعاون يظلّ فيه الطرف صاحب رأس المال محتفظا بأصوله
كاملة ��لكه - مكسبها ليه - وخسارتها عليه

\-

لو حبّينا نفضّ الشراكة دي بكره - ف��لّ الأصول هترجع للشريك براس
المال

هترجع له سواءا سعرها زاد أو نقص - دي مسألته الخاصّة - ولا دخل للشريك
بالمجهود فيها

همّا كانوا بيتقاسموا الأرباح يا فندم - مش الملكيّة

\-

الشريك بالمجهود لا دخل له بالأصول م��سبها ولا خسارتها - ولا إيه
؟!!!

ولا إهلاكها

\-

ولا إيه كمان ؟!

ولا صيانتها

\-

الماكينة احتاجت لصيانة - هل ناخد من أرباح الشركة نصيّن الم��كينة
؟!

لأ طبعا - الماكينة دي هي مساهمة الشريك براس المال - فهوّا دوره إنّه يخلّي
الأصل دا موجود طول الوقت وشغّال بكفائته المتّفق عليها واح��ا بنتّفق على
الشراكة في أوّل يوم

\-

لو الماكينة ولعت خالص - إيه الحا�� ؟!

هل ناخد من أرباح الشركة نشتري ماكينة جديدة ؟!!

لأ طبعا - الشريك بالأصول هيكون واجبه إنّه يجيب ماكينة تانية جديدة من
فلوسه الخاصّة

ما هوّا دا مبرّر حصوله على الربح أصلا يا فندم - إنّه متحمّل لتكاليف وجود
الماكينة على الأرض وكونها شغّالة

ومبرّر حصول الشريك بالمجهود على الرب�� هو مجهوده

\-

يبقى الشريك بالأصول مسؤوليّته توفير الأصول طول الوقت ��ي حالتها الصالحة
للانتفاع

والشريك بالمجهود دوره هو توفير المجهود ط��ل الوقت بالكيفيّة الصحيحة
لتشغيل وإدارة المشروع

\-

فالعلاقة بيننا لا ينطبق عليها لفظ ( شراكة ) - هي ( تعاون )

ومن هذا المنطلق - فأنا شايف إن�� الأصل بتاع حضرتك هو بتاع
حضرتك

كلّ نفقاته وما يتحمّله من خساير ( مثل انخفاض سعره مع الوقت - الإهلاك يعني
) فدي مسؤوليّة حضرتك - ومسؤوليّه حضرتك فقط

\-

يعني تخيّل حضرتك إنّك داخل بماكينة قيمتها مليون جنيه

وخ��ال طفرة الأسعار زيّ اللي احنا فيها دلوقتي - سعرها زاد مليون جنيه
تاني

هل يوم ما نيجي نقسم - أقول لحضرتك إحنا كان عندنا مشروع فيه ماكينة
بمليون جنيه - إنتا كان ليك فيها مليون جنيه

والمشرووووووووووووع كسب مليون جنيه نتيجة لزيادة قيمة
الماكينة

فأنا عاوز نصف المليون جنيه ده لإنّي شريك بنسنبة 50 % مقابل
المجهود !!!

\-

لأ طبعا

لغنّ أنا لا أملك الماكينة - وبناءا عليه - فأنا لا يحقّ ليّا الحصول على ربح
نتيجة لارتفاع سعر الماكينة

يبقى بالعدل بردو - أنا مش مسؤول عن انخفاض سعر الماكينة مع الزمن (
الإهلاك )

\-

مثال تاني يثبت إنّ العلاقة بين الشريك بالأصول والشريك بالمجهود هي مجرّد
تعاون وليست شراكة

حضرتك دخلت بماكينة قيمتها مليون جنيه - وأنا قدّرت مجهودي بمليون جنيه -
وبناءا عليه فأنا ليّا 50 % من الأرباح

\-

جيت أنا متّ

هل يحقّ لورثتي المطالبة بنصف الشركة ؟!!

\-

نصف ��لشركة مقابل إيه ؟!!!

أبوكوا كان بياخد نصف الأرباح مقابل مجهوده - إنتوا هتاخدوا نصف الأرباح -
أو نصف الشركة - مقابل إيه ؟!!!

\-

كلّ ده يثبت إنّ الأصول هي ملك الشريك بالأصول فقط - ومسؤوليّته
منفردا

له غنمها منفرد��

وعليه غرمها منفردا

ومن ضمن غرمها ده الإهلاك

\-

طبعا دا الشكل البسيط من الشراكة بالمجهود - اللي بيكون فيه الشريك
بالمجهود مشارك بالمجه��د فقط - وصفر راس مال

\-

تخيّل إنّنا في الحالة دي - هندخل في الحيرة دي

ما بالك بقى لو الموضوع اتعقّد أكتر - وكان الشريك بالمجهود له نسبة من راس
المال !!!
