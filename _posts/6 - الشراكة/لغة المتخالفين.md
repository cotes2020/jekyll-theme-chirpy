---
layout: post
title:  لغة المتخالفين
date:   2024-04-10T00:00:01+03:00
author: Mahmoud Marzouk
categories: 6 - الشراكة
published:  true
---
لغة المتخالفين بتظهر قدر كبير من ادعاء المظلومية

.

يعني . كأمثلة

.

شريكي عاوز يطلع من الشركة ( ويخسرني )

.

أو

المشتري عاوز يدفع ثمن الأرض بسعر السنة اللي فاتت ( وياكل عليا ) فرق سعر
الأرض السنة دي

.

أو

��ريكي عاوز ياخد أرباحه من الشركة ( ويدمرها )

.

استخدام ألفاظ زي دي بيكشف إن الطرف المشتكي بيدعي المظلومية

.

وممكن ما يكونش بيدعيها . لكنه ( بيتوهمها )

.

الموضوع ده بيفكرني بالألفاظ اللي بتستخدمها الزوجات وق��
الخلاف

ألفاظ زي ( عاوز يكسرني ويدمر كرامتي )

إيه يا حاجة . إيه الأوفر ده . كل ده عشان قال لك اعملي لي
شاي

أمال لو قال لم اعملي لي قهوة !!

.

الألفاظ دي مبنية على فهم خاطيء لطبيعة الشراكة أو البيع
والشراء

.

الشريك من حقه يطلب يتخارج في أي وقت

وده مش معناه إنه عاوز يخسرك ولا حاجة

ولا خروجه من الشركة هيخسرك أصلا

.

ما فيش حد هيقعد بالليل يفكر ازاي أخسر شريكي . فيقوم الصبح يقول لك انا
عاوز أخرج من الشركة

.

هوا عاوز يخرج من الشركة عشان هوا عاوز يخرج من الشركة . عادي

ما عادش قادر يكمل . أو محتاج فلوس دلوقتي لظروف معينة . أو شايف إنه ما
بيكسبش بالقدر المتوق��

فطلب التخارج . ببساطة . ما فيش مؤامرة ولا حاجة

.

المشتري اللي اشتر�� السنة اللي فاتت . واتفق على سعر السنة اللي فاتت . ما
كلش عليك فلوسك ولا حاجة

هيا فين فلوسك اللي كلها عليك

.

يعني انتا عطيته فلوس وكلها عليك

أو كنت متفق على سعر وكل عليك جزء منه

.

انتوا كنتوا متفقين على سعر . والراجل ملتزم بيه

يبقى كل عليك فلوسك ازاي ؟!

.

الدولار طلع الدولا�� نزل ده ماله ومال العقد

يعني لو الدولار كان نزل كنت هتتنازل عن جزء من سعر الارض ؟!

.

شريكك اللي ليه أرباح في الشركة وعاوز ياخدها . إيه اللي دمر الشركة في
كده ؟!

.

ولا انتوا كنتوا متفقين إنكوا هتشتغلوا وما حدش هياخد أرباح . وكل الأرباح
هيعاد ضخها في الشركة ؟

لأ

طيب ليه زعلان ع��ان هوا عاوز ياخد أرباحه

.

وإيه اللي هيدمر الشركة لما واحد ياخد أربا��ه أنا مش فاهم ؟!

.

دا زي اللي يقول لك اشتريت حاجة من حد . والمجرم عاوز ياخد
تمنها

معقول . للدرجة دي المجرم ده بيكرهك وعاوز يدمرك لدرجة إنه عاوز سعر
الحاجة اللي باعها لك

.

استخدام الألفاظ دي مفاده إن الشخص ال��ي بيتكلم إما فعلا هوا مصدق اللي
بيقوله

ودي مشكلة أكبر

.

أو المشكل�� الأصغر إنه يكون ضلالي وعاوز يغير الموقف . فبيشنع في الألفاظ
قال يعني ��ده هيبقى الحق معاه

.

وفي الحالتين ضروري قبل ما نناقش الموقف إننا نع��د الألفاظ
لأصولها

.

يعني مثلا

في حالة البيع

نسأل . هل حضرتك كنت متفق إن الأرض ليها سعرين . سعر السنة اللي فاتت .
وسعر السنة دي

فهيقول ل�� لأ

قول له أمال حضرتك معترض على إيه

.

أصله عاوز يدفع لي السنة دي بس��ر السنة اللي فاتت

فنسأل

هل حضرتك كنت متفق إن السعر اللي في العقد بي��غير كل سنة ؟

فهيقول لأ

طيب أمال إيه ؟!

.

واعمل عبيط

ما تعملش إنك ضده

اعمل إنك معاه . وفكر بنفس السذاجة اللي هوا بيفكر بيها بصوت
عالي

.

بالطريقة دي هوا هيستشعر مدى قبح طريقة تفكيره

لإنه شاف حد تاني بيفكر بيها قدامه . اللي هوا حضرتك

.

ما تدخلش في مناقشة الموضوع بينما صاحب الادعاء لسه شايف نفسه في موقف
المظلوم

هتفضل تلف في دائرة مغلقة . وهو�� مقموص ورافع مناخيره . ومنتظر من كل اللي
حواليه يبوسوا مؤخرته عشان يرضى يتنازل ويتناقش معاهم

.

ضروري ترجع صاحب الإدعاء ده لنقطة الأصل . وو��تها ممكن ما تكونش محتاج
تكمل مناقشة معاه

هوا هيرجع لنفسه بنفسه . وهي��رف إنه هوا اللي بيستعبط
