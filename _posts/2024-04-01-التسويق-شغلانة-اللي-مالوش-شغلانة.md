---
layout: post
title:  التسويق شغلانة اللي مالوش شغلانة
date:   2024-04-10T00:00:01+03:00
author: Mahmoud Marzouk
categories: 2 - نصيحة من خبير
published:  true
---
المقصود بكلمة إن ( التسويق أصبح شغلانة اللي مالوش شغلانة )

هو الشاب اللي بيبحث عن عمل ومش لاقي فرصة

فيقرر إني خلاص هاشتغل في التسويق

.

فيقوم عامل صفحة على الفيس

ويبدأ يسوق لنفسه باعتباره استشاري تسويق

.

ويبتدي يتكلم بطريقة ( كتير من العملاء بيسألونا عن كذا .. واحنا بنقول
له�� كذا وكذا )

أو ( من خلال عشرات الحملات التسويقية اللي عملناها .. لاحظنا كذا
وكذا )

وهوا لسه مخلص جيش من سنتين أصلا

عمل دا إمتى ؟!!!

.

حضرتك اجتهد تشتغل شغلانة بتضيف قيمة حقيقية

لكن ما تنجرفش في مصيدة شغل التسويق دي

لإنها في النهاية مش بتقدم قيمة

.

إن حضرتك تعمل إعلان لحد على الفيسبوك . فانتا كده مش اسمك بتعمل
تسويق

ولو هنتكلم كفنيين يعني . فما فيش شركة في مصر تقدر تعمل تسويق لحد
بالمعنى الحقيقي للتسويق إلا نادر ��دا

.

أنا رشحت لحد شركة تسويق . أعطوه عرض سعر ب ٢٨٠ ألف جنيه

ورشحت شركة تانية لحد تاني . عطوه عرض ب ١٧٠ ألف جنيه

فالناس اللي بتعمل إعلانات ��يس ويقولوا احنا شركة تسويق دول
بيهرجوا

وده التهريج اللي انا بحذر من��

.

وطبعا أكتر من حد علق على البوست السابق إني مش عارف الفرق بين التس��يق
والإعلان

يا راجل !!

هههههههه

هوا انا باعمل بلوك من شوية

.

خل��نا نرجع للموضوع

الرسالة لحضرتك كشاب إنك لو كنت شايف إن التسويق هو فر��ة مناسبة ومخرج جيد
تقدر بيه تعمل شركتك الخاصة وتشتغل رئيس جمهورية نفسك وتوصل لأحلام الثراء
السريع والحرية المالية والكلام الكبير ده . فحضر��ك واهم

.

عشان يتعمل تسويق فعلا . فمطلوب حل من اتنين . إنتا مش هتقدر تعمل واحد
منهم

.

الحل الأول إنه تكون شركة كبيرة هيا صاحبة المنتج . زي جهينة مثلا . أو
العربي . أو تاون تيم

ويكون عندها فريق تسويق متفرغ لشغلانة التسويق . ماسك الخط من
أوله

من أول جمع البيانات عن السوق وتحليلها ��دراسة الشرائح والاستهداف والصورة
الذهنية

.

وبعدين يحول كل ده لحمل��ت إعلانية أو أنشطة تسويقية مبنية على دراسة السوق
فعلا

.

وممكن في الإطار ده يستعينوا بشركة خارجية فقط لأغراض جمع البيانات أو عمل
إحصائيات أو استقصاءات رأي

.

حضرتك مش هتعرف تعمل ده بنفسك

اللي تقدر تعمله هنا هوا إنك تشتغل موظف في الشركة دي في قسم التسويق .
وتترقي بالتدريج لحد ��ا تبقى خبير تسويق فعلا

.

الحل التاني

إنه تكون فيه وكالة تسويق كبيرة . عندها ٢٠٠ ولا ٣٠٠ موظف . فتقدر تفرغ
لكل عميل ٢٠ ولا ٣٠ موظف يشتغلوا له شغل فريق التسويق الكامل

.

يعني ناس هتنزل الشارع تعمل جمع بيانات وإحصائيات . وناس هتعمل زيارات
للعملاء وناس هتعمل جلسات مع مجموعات خبراء . وليلة كبيرة قوي
سعاتك

.

إنتا مش هتعرف تعمل شركة زي دي

اللي تقدر ت��مله بردو هوا إنك تشتغل موظف في شركة زي دي . وتترقى بردو
بالتدريج . لحد ما تقدر بعد كده تستقل وتعمل شركة مشابهة

.

لكن انتا مين دلوقتي عشان تق��ل على نفسك عندك شركة تسويق ؟!

حضرتك ما ينفعش تتجاوز كل ده . وتروح تأجر شقة . وتحط عليها يافطة شركة
كذا للتسويق

لو حضرتك عملت كده . فحضرتك كده دخلت المصيدة اللي بحذر منها . وعايش في
الخدعة ودي بالونة مصيرها تفرقع عاجلا أو آجلا

.

ما فيش حد من الموجودين على الساحة دلوقتي واللي بيحظوا باحترام وتقدير
الناس بيعرف نفسه إنه بيقدم خدمات تسويق

.

أستاذنا الدكتور إيهاب مسلم هيعلمك التسويق . لكن مش هيعمل لك حملة
تسويقية

.

أستاذنا الدكتور حسين بكري هيعلمك كيفية عمل دراسة جدوى وأساسيات إدارة
مشروعك بنفسك

لكن مش هيعمل لك تسويق لمشروعك

.

أستاذنا الدكتور محمد حسام خضر هيرشدك في مجال ريادة الأعمال . لكن مش
هيعمل لك حملة تسويقية

.

الموضة المنتشرة حاليا إن كل شاب بيقدم نفسه باعتباره بتاع تسويق هي
وهم

وهي هروب من مشكلة شخصية تتمثل في صعوبة الحصول على عمل . فالناس بتهرب
��لتسويق

وده مش حل

.

خد الطريق الطويل الممل . لحد ما تتعلم وتبقى بتقدم قيمة حقيقية . وما
تخدعش نفسك
