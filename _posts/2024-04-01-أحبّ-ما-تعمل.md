---
layout: post
title:  أحبّ ما تعمل
date:   2024-04-10T00:00:01+03:00
author: Mahmoud Marzouk
categories: 2 - نصيحة من خبير
published:  true
---
\#نصيحة_من_خبير{.underline}(https://www.facebook.com/hashtag/%D9%86%D8%B5%D9%8A%D8%AD%D8%A9_%D9%85%D9%86_%D8%AE%D8%A8%D9%8A%D8%B1?__eep__=6&__cft__%5b0%5d=AZUtXVqf06vXxbDLC7TL8HFeuAg-xDkR0uiLlZlTqRPPsjbPIHXDTUXArbdeeSLMjIEcatwvJop8qEG1hjNkS5x0bXb34kF9il7CnSBNGxrxZPF2vWyfO8MRvXUONJFmeDE1RrSgt5iUg65xBcv5v5GLs3Uxw0n-_VlzpzbyFAi5WQ&__tn__=*NK-R)

\-

كتير بتسمع الجماعة بتوع التنمية البشريّة يقولوا لك ( أحبّ ما تعمل - حتّى
تعمل ما ت��بّ )

خلّيني أقول لك على الطريقة اللي تحبّ بها ما تعمل

\-

فكّر في النتيجة ( العاطفيّة ) لما تعمل

\-

يعني ممكن حضرتك تكون شغّال في محلّ كشريّ

عادي خالص

ولا فيها أحبّ ما تعمل ولا بتنجان

لكن !!

تخيّل إنّك ( بتقدّم الأكل للناس )

بتصلب طول عامل شقيان نازل على أكل عيشه بالحلال

وبتفرّح زوج وزوجته بيحبّوا بعض - ودي طريقتهم الوحيدة للخروج والترويح عن
نفسهم - لإنّهم ما يقدروش يروحوا مطعم فخم ويصرفوا لهم في الخروجة ربع مرتّب
شهر

\-

حتّى لو كنت حانوتي - خدها من منظور إنّك بتكرّم الإنسان - وبتنفّذ سنّة الله
سبحانه وتعالى في خلقه من يوم ما أرسل الغراب ليعلّمها للإنسان

اسأل نفسك يا ترى إنتا طهّرت وسترت كام إنسان في لحظته الأخيرة

\-

أنا شخصيّا شغلانتي مرهقة جدّا - لكن لمّا بقارنها مثلا بإنّي أبني مصنع بسأل
نفسي - لو بنيت مصنع هشغّل كام عامل ؟!

لكن لو عملت في السنة 20 درا��ة لمصانع - اشتغل منهم 5 مصانع - يبقى انا كلّ
سنة بساهم في فتح 5 أضعاف الب��وت اللي كنت هافتحها طول عمري لو بنيت مصنع
لنفسي

\-

خلّي الكلام دا بينك وبين نفسك

وتأكّد إنّ دا مش كلام بنقوله نصبّر بيه نفسنا

دا كلام حقيقيّ

\-

شغّال حاليا على منتج مستلزمات طبّيّة

بسأل نفسي يا ترى كام مريض كان بيتألّم والمنتج ده هيخفّف من
ألمه

لكن فلوس الدراسة آدينا أخدناها وصرفناها

اللي هيتبقّى هوّا الشعور دا - واحتساب النيّة دي

\-

وبافتكر في يوم من الأيّام والدي احتاج المنتج ده - وأنا كنت معاه في
المستشفى - والمنتج دا اتأخّر علينا

بافتكر كمّيّة الألم اللي كان فيها والدي ��ومها الله يرحمه - وباعتبر نفسي
بساهم إنّ المشهد دا ما يتكرّرش مع حدّ ت��ني

\-

ممكن تكون شغّال ممرّض في مستشفى ولادة مثلا

ما تحسبهاش كده

احسبها إنّك بتساعد في ولادة ناس تعبد ربّنا سبحانه وتعالى
وتسبّحه

تخي��ل فرحة كلّ أمّ وكلّ أبّ بمولودهم الجديد - وإنّك كنت سبب في ده

وتخيّل لو طلبت من ربّنا سبحانه وتعالى يجعل لك نصيب من حسنات كلّ اللي
اتولدوا ب��ساعدتك

\-

صدّقني دا مش خيال ولا كلام تنمية بشريّة
