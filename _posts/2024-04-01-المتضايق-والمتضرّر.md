---
layout: post
title:  المتضايق والمتضرّر
date:   2024-04-10T00:00:01+03:00
author: Mahmoud Marzouk
categories: 1 - الحقيقة مطلقة
published:  true
---
من الطرق اللي ممكن تفضّ كتير من المشاكل بين الناس

هي إنّنا نسأل نفسنا ( مين متضايق ومين متضرّر ؟ )

والمتضايق يتنازل للمتضرّر

\-

مثال بسيط

واحد وزوجته

الزوج كان متعوّد يشغّل المروحة وهوّا نايم

والزوجة مش متعوّدة على كده

طيّب إيه الحلّ ؟!

\-

الحلّ هو إنّنا نسأل الزوج

لو نمت من غير المروحة - هتتضايق ولّا هتتعب ؟

والزوجة - لو نمتي في المروحة - هتتضايقي ولّاهتتعبي ؟

\-

هنجد مثلا إنّ الزوج هيتضايق لو نام من غير ��روحة

هيحسّ بالحرّ

هيعرق

لكن مش هيتعب

\-

لكن الزوجة هتتعب وهيجي��ها برد وزكام من المروحة

\-

يبقى القرار هنا هو إنّكوا إنتوا الاتنين تناموا من غير
المروحة

\-

طيّب ما كده الزوج هيتضايق

يتضايق عادي

ال��عب أولى بالاعتبار من التضايق

\-

مدّ الخطّ د على استقامته بقى في أيّ ��لاف

هتلاقي معظم الخلافات تخلص بالطريقة دي

\-

لكن فيه بعض الخلافات طبعا هيحصل فيها إنّ الطرفين هيتضايقوا

أو الطرفين هيتعبوا

ودي الحلّ فيها إيه ؟

مش عارف لسّه الصراحة
