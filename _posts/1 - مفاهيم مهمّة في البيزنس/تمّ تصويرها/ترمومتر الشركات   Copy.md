---
layout: post
title:  ترمومتر الشركات   Copy
date:   2024-04-10T00:00:01+03:00
author: Mahmoud Marzouk
categories: تمّ تصويرها
published:  true
---
البوست ده من أهمّ البوستات اللي كتبتها في حياتي - لإنّه مرتبط بسؤال بقالي
سنين بحاول أجاوب عليه ومش لاقي له إجابة تفصيليّة !!

السؤال بيقول

بقالي سنة أو سنتين شغّال على مشروع ما - وما وصلتش لنتيجة

يا ترى أنا عل�� الطريق الصحيح - والمسألة مسألة وقت - ومحتاج اعافر أكتر
مع المشروع لحد�� ما اوصل

ولّا انا أساسا على الطريق الغلط ؟!!!!!

هل الشجرة شجرة مانجه محتاجة سنين عشان تطرح - لكن الشجرة سليمة - الموضوع
موضوع وقت

ولّا الشج��ة دي أساسا عامود نور - وعمرها ما هتطرح مانجه - وانا اللي قاعد
استنّى ال��انجه تحتها لإنّي مجنون ؟!!!

\-

فاحنا في البوست ده هنحاول نستكشف بعض ا��علامات على الطريق - اللي تقول
لنا احنا على الطريق الصحّ - بسّ لسّه نقطة الوصول ما ظهرتش

ولّا أساسا إحنا على الطريق الغلط - فالأفضل لينا نترا��ع ونوفّر الخساير
المستقبليّة التي لا طائل منها

\-

مبدئيّا وقبل ما نستعرض العلامات - خلّيني أسألك سؤال ( هل مشروعك موجود
وناجح قبل كده ؟ )

لو كان مشروعك موجود قبل كده وناجح مع ناس كتير - فحضرتك على الطريق
الصحّ

وسبب إنّك ما وصلتش لنقطة بداية النجاح - هي إنّ حضرتك بتتمرقع أو بتتكبّر أو
بتهبد أو بتستعبط أو بتعاند

\-

بتتمرقع يعني ماشي براحتك - بتتدل��ع - بتروح المحلّ متأخّر - وتقعد في المحلّ
تلعب ع الفيسبوك

ويجي لك تلي��ون تردّ على واحد صاحبك صايع ضايع زيّك - وسايب الزبون واقف
مستنّي سيادتك لمّا تخلّص المكالمة مع سيات الوزير

حصلت معايا في محلّ موبايلات - ال��يّاع بيتكلّم مع واحد صاحبه على الموبايل -
وسايبني مستنّي سعادته يخلّص المكالمة - خرجت من عنده وانا مستغرب الناس إزّاي
بتطرد الرزق !!!

\-

أو ممكن تقفل المحلّ بدريّ عشان تروح تتفرّج ع الماتش - أو تسيب المحلّ مش
نضيف - أو الزبون يدخل عليك يلاقيك بتدخّن وقالب المحل كاراخانة

عملت زوم ��يتنج مرّة بيني وبين عميل عاوز يعمل مصنع - وبين شركة تخليص
جمركيّ

صاح�� شركة التخليص الجمركيّ قاعد طول الميتنج باصص لفوق على التليفزيون -
بي��ابع ماتش - وسامعنا بطراطيف ودانه

ومولّع السيجارة طول الميتنج - بيتاب�� الماتش بقى ودمّه محروق أجماحة وعمّال
بيحرق ف سجاير

ودي كانت نهاية فرقة سلامة حجازي المسرحيّة - قال فاكرني هاطلب منّه زوم
ميتنج مع مستثمر ��اني - عشان يطلع لنا المرّة الجايّة من الحمّام
!!!

\-

فالأوّل قبل ما نتكلّم عن العلامات - نسأل - مشروعك دا متكرّر ؟ آه
متكرّر

ناجح مع ناس تان��ة ؟ آه ناجح مع ناس تانية

يبقى المشروع تمام - وإنتا على الطريق الصحيح

\-

طيّب ما باوصلش ليه ؟!

قلت لك بتتمرقع أو بتتكبّر أو بتهبد أو بتستعبط أو بتعاند

بتتمرقع وشرحناها

\-

بتتكبّر - يعني المشروع واقف معاك - وإنتا متكبّر تسأل اللي أكبر منّك -
وبتجرّب حلول جديدة - بتهبد يعني - لكن ��ايب الناس اللي سابقاك ومش بتطلب
منهم المعونة والاستشارة

\-

بتتكبّر

الناس نصحتك - وانتا متكبّر تاخد بنصيحتهم

\-

بتهبد

يعني بتخترع حل��ل لولبيّة ما جاتش في طبق اليوم

يعني عندك محلّ ملابس ما بيبيعش البيع المناسب - تقوم جايب دباديب وحاططها
على الرفوف !!! قال يعني كده الناس اللي جاية تشتري هدوم هتقتنع لمّا تشوف
الدباديب على الرفوف

اعمل خطوة في ا��ّجاه الحلّ - ما تهبدش

\-

بتستعبط

يعني تكون عارف إنّ حاجة ممكن تضرّك - وتعملها بمنتهى البلاهة

\-

بتعاند

يعني عارف إنّ حاجة ممكن تضرّك - ��الناس بتقول لك دي بتضرّك - فتعاندهم -
عشان تثبت إنّ ما حدّش له حاجة عند�� - وإنّك حرّ - خلاص - إنتا حرّ

\-

يبقى قبل ما نتكلّم عن العلامات اللي ت��ول إنتا على الطريق الصحّ ومحتاج
تعافر - أو إنتا على الطريق الغلط ومحتاج تتراجع - اتأكّد الاوّل إنّك بتعمل
فكرة جديدة - أو بتعمل فكرة قديمة - ب��ّ بتقدّمها بطريقة جديدة - عشان وقتها
نتكلّم عن العلامات

لكن لو بتعمل فكرة قديمة ونجحت مع ناس كتير قبلك - وانتا اللي عطلان -
تبقى الفكرة تمام - والغلط عندك إنتا

شوف إنتا بتتمرقع ولّا بتتكبّر ولّا بتهبد ولّا بتس��عبط ولّا
بتعاند

\-

نيجي للمرحلة التانية قبل ما نبدأ في العلامات

أ��ا وهي

إمتى أسأل السؤال ده أصلا ؟!

إمتى أسأل نفسي أنا على الطريق الصحّ ولّا الغلط ؟!

\-

من وجهة نظري - بشوف إنّك محتاج سنة عشان توصل لرؤية واضحة للمشروع
الجديد - وبعد ما توصل للرؤية - محتاج سنة تانية عشان توصل ل��قطة
الصفر

\-

يعني إيه محتاج سنة عشان توصل لرؤية ؟

يعني محتاج سنة ع��ان تقدر تعبّر عن فكرتك في جملة من سطر واحد

جملة تقول فيها ( إحنا شركة ��ذا بنبيع كذا عن طريق إنّنا بنعمل كذا
وكذا )

\-

ومحتاج سنة تانية بعد ما توصل للرؤية إنّك تقدر تبيع مبيعات تغطّي فقط
مصاريفك - ما بتكسبش لسّه - بسّ وصلت لنقطة تساوى الإيرادات والتكاليف - نقطة
تكون فيها الأرباح صف�� - والحمد لله ما عدتش بتخسر زيّ الأوّل - ولا بتصرف
على المشروع من جيبك الخاصّ

\-

ملحوظة رفيّعة /

السنة والسنة التانية دول هتعملهم وإنتا مت��رّغ للمشروع

يا راجل !!

يعني أقعد سنتين باصرف واخسر

منين أصلا ؟!

و��يتي المفتوح ده أفتحه إزّاي ؟!

وإزّاي دا كلّه وانا متفرّع ؟!

\-

أقول لحضرتك

إنتا محتاج في السنتين دول تكون متفرّغ - بسّ عندك مصدر دخل جانب��ّ ما بياخدش
منّك مجهود كبير - سرسوب تصرف بيه على بيتك - وعلى مشروعك الج��يد - اللي
إنتا متفرّغ له

لو ما تفرّغتش لمشروعك الجديد- انسى

\-

أو م��تاج إنّك تكون كنت شغّال قبل كده وعامل مدّخرات - تعيش منها على الكفاف
ف�� السنتين دول - لحدّ ما توصل لنقطة الصفر

\-

نيجي للعلامات بقى !!

\-

ا��علامة الأولى /

\-

من وجهة نظري - العلامة الأولى - والأهمّ - اللي تقول لك إنّك على الطريق
الصحيح في مشروع جديد - مش جديد عليك - جديد على السوق ك��ّه - هي - إنّك تكون
مع الوقت بتكتشف أخطاء كنت بتعملها - وبتصلّحها - فتحس�� بتحسّن - ولو طفيف -
في المشروع

\-

لو المشروع أساسا مشروع غلط وماشي ف�� طريق غلط - واكتشفت أخطاء لنفسك -
وصلّحتها - مش هتحسّ بفرق !!!

\-

تخيّل عربيّتين - عربيّة سليمة - وعربيّة مهكّعة

الاتنين محمّلين بحمولات - وم��شيين بطيئين

تخيّل جيت شلت 100 كيلو من على كلّ عربيّة - العربيّة السليم�� سرعتها هتزيد -
لكن المهكّعة ؟! هتفضل بطيئة بردو

\-

ليه ؟!

لإنّ العربيّة السليمة أساسا سليمة - اللي مبطّأها هو الحمل اللي عليها - كلّ
ما تخ��ّ الحمل من عليها - هتكتسب سرعة أكبر - كل ما تكتشف أخطاءك وتعالجها -
هتفكّ فرامل العربيّة واحدة واحدة

لكن العربيّة المهكّعة - العيب داخليّ في��ا - حتّى لو شلت الحمل من عليها -
هتفضل بطيئة !!!

\-

معنى أساسا إنّك تكت��ف أخطاء هو إنّك

أوّلا - متفرّغ للمشروع - وقاعد تذاكره وتذاكر له

ثانيا - بتستشير الناس - فيشاوروا ليك على أخطاء

ثالثا - مش بتتكبّر تعالج الأخطاء

\-

فإنتا كده على الطريق الصحيح - المشروع بطيء - لإنّ دي طبيعة المرحلة - لكن
إنتا بتستكشف أسباب البطء واحدة واحدة - وبتعالجها - وسرعتك
بتتزايد

\-

دي العلامة الأولى - وفي رأيي - هي الأهمّ

\-

ملحوظة رفيّعة /

لو وصلت لإنّ مشكلة المشروع إنّك محتاج راس مال أكبر - اقطع الورقة - وحا��ل
من الأوّل تاني

\-

العلامة التانية /

تحقيق أهداف مرحليّة !!!

أو ت��در تسمّيها mile-stones

\-

يعني إيه ؟!

يعني بقالك سنتين المنحنى تحت الصفر - لكن انتا بتطلع

بتصرف ألف - وتكسب 500

لكن الشهر اللي فات كنت بتصرف أل�� وتكسب 400

والشهر الجاي صرفت ألف كسبت 600

يبقى إنتا طالع !

\-

ومش كده وبسّ - إنتا بتحقّق انتصارات - بتحتلّ أرض وتحاول تفتح أراضي جديدة -
الأر��ضي اللي احتلّيتها دي مايل ستونز

\-

يعني كنت بتبيع في الغربيّة بسّ

��لاص عملت شبكة موزّعينك في الغربيّة - دخلت على الدقهليّة - وموزّعين الغ��بيّة
ما بيشتكوش - خلاص سكتوا وصوتهم وطي

وبتحاول حاليا تثبّت موزّعين الدقهليّة - وتحلّ مشاكلهم لحدّ ما صوتهم يبتدى
يهدى همّا كمان - والتوزي�� يمشي سموثلي في الدقهليّة - تفتح في
الشرقيّة

\-

أي نعم لحدّ دلوقتي ب��صرف أكتر ما تكسب - لكن إنتا بتحتلّ أرض جديدة - بتحقّق
مايل ستونز ثابتة - وبتبني عليها

\-

لكن - لو بقالك سنة أو سنتين مش عارف تضمن موزّع واحد - ��لو فتحت مع موزّع
جديد ما بتلاحقش على مرتجعات الموزّع الأوّل - بتصلّح الجاكتّة يقوم البنطلون
يضرب - يبقى فيه مشكلة كبيرة حضرتك

\-

العلامة التالتة /

لو كانت حساباتك تبقى تمام لو حذفت منها التكاليف الثابتة !!!

\-

يعني إيه ؟!

يعني عندك مشروع بيصرف في الشهر 1000

بيبيع ب 500

لكن إنتا عندك مصاريف ثابتة ( إيجار مكان وأجور عمّال وكهرباء إلخّ ) ب
600

ده معناه إنّك بتصرف 1000 منهم 600 مصاريف ثابتة و 400 اشتريت بيهم بضاعة
بعتها ب 500

��عني البضاعة نفسها كسبانة لو خصمت ال 600 جنيه مصاريف ثابتة

كده أقول لك ��مّل - إنتا على الطريق الصحّ

\-

إنتا محتاج فقط بدل ماتشتري بضاعة ب 400 وتبيعها ب 500

إنتا محتاج تشتري بضاعة ب 4000 وتبيعها ب 5000

وقتها مصاريفك ه��بقى 4000 زائد ال 600 مصاريف ثابتة يعني 4600

بينما مبيعاتك 5000

مبارك ليك - إنتا كده وصلت لنقطة الصفر وعدّيتها

استمرّ بقى واشتري بضاعة ب 40 ألف وبيعها ب 50 ألف

\-

يبقى هنا النصيحة الأولى نقول لك - وليه تصرف 600 أساسا مصاريف ثابتة
؟!!

ليه بتأجّر محلّ وتجيب عمّال - ابدأ أونلاين

ما تجيبش عم��ال - اشتغل لوحدك

\-

ليه بتصرف على التسويق ع الفيس - اجتهد تكتب منشورا�� كتير ع الفيس - وتعمل
فيديوهات كتير ع اليوتيوب - بحيث توصل للناس من خلا�� منشوراتك وفيدوهاتك
مجّانا - بمجهودك فقط - من غير ما تصرف على الإعلانا��

\-

قلّل المصاريف الثابتة بقدر الإمكان

ليه تستأجر مكان فخم - ابدأ مفركش في بدروم بيتكم - ليه تجيب محاسب -
اتعلّم المحاسبة وامسك دفاترك بنفسك - قلّل مصاريفك الثابتة - دي اللي هتقتلك
في البداية

\-

النصيحة التانية - اهتمّ بالحجم - بيع كتير - زيادة المبيعات هيّا اللي
هتخلّي كفّة الإيرادات تتخطّى مجموع المصاريف الثابتة والمتغيّرة

هيّا اللي هتخلّي ال 5000 تزيد عن ال 600 وال 4000

لكن المشروع نفسه تمام - إنتا على الطريق الصحّ - لكن مشكلتك في ( حجم )
المبيعات

\-

العلامة الرابعة /

إنّك لمّا تحكي ف��رتك للناس - تلاقي بعض الناس مش فاهمينها - والبعض مؤيّد
ليها - حتّى لو ما بيشتريش

لو كلّ الناس رافضينها - اقلق

\-

أنا بشوف إنّ لو كلّ الناس ر��فضة حاجة - تبقى غلط

لو كلّ الناس قابلة حاجة - تبقى صحّ - ولو كلّ الناس قابلة شخص - يبقى
منافق

لو معظم الناس رافضة فكرة وبعضهم مؤيّد ليها - تبقى فكرة عظيمة
وثوريّة

ولو معظم الناس رافضين شخص - والقليل مؤيّدينه - ي��قى شخص عظيم
ومجدّد

لو معظم الناس قابلين شخص - يبقى تمام ومعتاد - إنتا مش محتاج كلّ الناس
تقبلك

ولو فكرة الناس مقسومة عليها نصّين بالظبط - تبقى هبدة - زيّ
التريندات

ولو شخص - يبقى هجّاص - زيّ مغنّيين المهرجانات

\-

ففكرتك - لو لقيت معظم الناس مش فاهمينها - والقليل مؤيّدين ليها - تبقى
فكرة ثوريّة - كمّل

لو كلّ الناس رافضاها - فغالبا إنتا طلعت بفنكوش مالوش مكان إلّا في خيالك -
وغالبا كنت بتحلّ مشكلة شخصيّة عند نفسك - إنتا فاشل في مجال - فاخترعت مجال
جديد من خيالك وعاوز تنجح فيه - غالبا الفكرة دي جات لك ليلة امتحان المادّة
اللي بتكرهها

\-

معنى إنّك عامل فكرة جديدة - يبقى لازم تكون بتحلّ مشكلة عند الناس - أو ع
الأقلّ - عند بعض الناس

\-

لو الناس لسّه مش مدركين بشكل كامل هتحلّ المشكلة بتاعتهم إزّاي - وب��ض الناس
بدأت تفهمها - يبقى تمام

إنتا محتاج تبرز للناس القيمة أكتر - ت��هّمهم أكتر - عشان تبتدي بعض الناس
تشتري منّك

دول المبادرين - ودول نسبتهم حوالي 15 %

\-

بعدهم هييجيوا القادمون المبكّرون يشتروا منتجك - ودول هييجوا بعد ما
يشوفوا تجربة الناس اللي في الأوّل

ودول نسبتهم بتكون ح��الي 35 %

\-

كده 50 % جرّبوا منتجك - اطمئنّ

وقتها هتلاقي 35 % تانيين اشتروا منتجك - دول القادمون
المتأخّرون

\-

أخيرا هييجوا آخر 15 % - اللي كانوا نايمين على ودانهم - ولسّه سامعين عن
الحلّ بتاعك من يومين

\-

ففي العلامة الرابعة بقول لك - لو لقيت عدد قليل من الناس مقتنع بالفكرة
في بدايتها - فده تمام

ولو لقيت عدد قليل منهم بدأ يشتري - يبقى تمام قوي

لو كرّر ��لشراء - يبقى تمام التمام قوي

لو حكى لصاحبه وصاحبه جه يشتري - خلاص يا ب��نس - إنتا على
الطريق

\-

في الوقت ده - لو مبيعاتك مش مغطّية مصاريفك - ك��ّل - الموضوع موضوع وقت
وفكرتك تنتشر وتبيع لحدّ ما تحقّق الحجم اللي اتكلّمنا عنّه في العلامة
التالتة - وتبتدي تتجاوز عقبة المصاريف الثابتة

\-

العلامة الخامسة /

جرّب تصرف فجأة !! وفي فترة زمنيّة محدودة - مصاريف كبيرة جدّا على
الإعلانات

وشوف ردّ الفعل هيكون إيه في المبيعات والأر��اح

\-

يعني

مثلا إنتا عندك مطعم فيه 20 كرسي

ونسبة الإشغال فيه دايما 5 كراسي

وانتا بتعمل إعلان مموّل كلّ أسبوع ب 1000 جنيه مثلا

\-

جرّب تي��ي في أسبوع واحد وتعمل إعلان مموّل ب 4000 جنيه فجأة
!!!

لو لقيت ال 5 كراسي المشغولة بقوا 20 كرسي - المطعم بقى كومبليت - وانتا
قادر تخدمهم - خلاص - تمام - إنتا ع الطريق الصحيح

ارجع بقى للإعلانات أمّ 1000 جنيه في الأسبوع

\-

ليه يا عمّ ؟!

ما تسيب الإعلانات ب 4000 - وتسيب المطعم كومبليت

لحظة ب��ّ

أنا في المرحلة دي ما أقدرش أصرف 4000 جنيه إعلانات كلّ أسبوع

ولا اقد�� ألاحق على ال 20 كرسي مشغولين طول الوقت

ولا حتّى معايا فلوس أشتري خامات أكل ل 20 كرسي طول الوقت

\-

أنا بسّ باعمل بالّونة اختبار - بشوف المشكلة فين - المشكلة في الفكرة
نفسها - فكرة المطعم نفسها

لو المشكلة في فكرة المطعم نفسه - حتّى لو زوّدت الإعلانات ما حدّش هييجي
زيادة كتير

واللي هييجي مش هيكون مبسوط - تجربة العملاء هتكون سيّئة

ولا إنتا وفريقك هتع��فوا تسرفسوا عليه

\-

أنا عاوز اعرف بسّ أنا على الطريق الصح ولّا لأ - ل��ن إمكانيّاتي دلوقتي ما
تسمحليش أموّل الإعلانات ب 4000 جنيه كلّ أسبوع - ولا اهندل 20 كرسي طول
الوقت

\-

أنا عملت بالّونة اختبار واتطمّنت

خلاص - ارجع اشتغل بهدوء تاني بقى - لحدّ ما التسويق الذاتيّ يشتغل بين
الناس

\-

يعني إيه تسويق ذاتيّ ؟! يعني حدّ يقول لحدّ - والتاني يقول للتالت - وألاقي
الكراسي المشغولة بقت 10 بعد ما كانوا 5 - وانا بصرف نفس فلوس الإعلان��ت
بتاعة ال 5 - لكن العملاء بيزيدوا بشكل أورجانيك !

\-

متابعين الصفحة ��انوا 10 آلاف - بقوا 50 ألف

فالبوست اللي كنت باعمله قبل كده مجّانيّ وكان بيوصل ل 10 آلاف - بقى ( بشكل
أورجانيك ) بيوصل ل 50 ألف - من غير ما احتاج اصرف فلوس زيادة على
إعلانات

\-

ال 10 كراسي بقيت قادر أخدمهم بنفس العمالة ��للي كانت بتخدم ال 5 كراسي -
لإنّ العمالة نفسها مع الوقت ازدادت مهارة - وبقوا همّا نفسهم يقدروا يخدموا
ال 20 كرسي - وبقوا ال 20 كرسي هيتملوا بنفس ��ل 1000 جنيه إعلانات بتاع كلّ
أسبوع

\-

الاختبار ده اعمله من حين لآخر - هيثبت لك انتا فين - على الطريق الصحّ ولّا
الغلط

وهل محتاج تعدّل حاجة و��ّا لأ

\-

ولو خطأ ظهر - كده كده هترجّع الإعلانات ل 1000 جنيه تاني - ويرجع��ا ال 5
كراسي تاني

وقتها تقدر تتدارك الخطأ اللي ظهر في أسبوع الاختبار ده - بس هتتداركه
والدنيا رايقة مع 5 كراسي فقط

\-

فسريعا كده نلخّص الب��ست في 7 حاجات

1 - الكلام دا لمين - لو لمشروع تقليديّ - فالكلام مش ليك - حتّى المطعم دا
لو تقليديّ - فالكلام مش ليك - الكلام لمطعم بيبيع سوشي مثلا

2 - إمتى أسأل السؤال ده - قلنا خد لك سنة في الرؤية - وسنة لوصول
للصفر

\-

وبعدين اتكلّمنا عن 5 علامات على الطريق

1 - إنّك تكون طول الوقت بتكتش�� أخطاء - وتعالجها - فالسرعة
تزيد

2 - المايل ستونز

3 - إنّ مشكلتك تكون في التكاليف الثابتة - لكن المنتج نفسه
كسبان

4 - قبول بعض الناس لفكرتك - ��يا ريت لو بعض البعض ده يشتروا
منّك

5 - إنّ المشروع يكون قابل للزيادة - ويشتغل بكفاءه - لفترة اختباريّة
بسيطة
