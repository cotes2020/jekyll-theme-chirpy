---
layout: post
title:  تسلسل عمل المشروع
date:   2024-04-10T00:00:01+03:00
author: Mahmoud Marzouk
categories: 1 - مفاهيم مهمّة في البيزنس
published:  true
---
بخصوص الطلبات المتكررة عن أفكار المشاريع

.

هل حضرتك متخيل إني ما عن��يش أفكار مشاريع ؟!

طيب هل حضرتك متخيل إني ما عنديش أفكار مشاريع ممتازة ؟!

طب هل حضرتك متخيل إني ما عنديش أفكار مشاريع جديدة لمنتجات لسه ما
اتصنعتش في مصر . ولو اتصنعت هتكسر الدنيا ؟!

.

يعني انا بقالي ٥ سنين باحرت السوق المصري

وواخد البلد قياسة من شرقها لغربها ومن شمالها لجنوبها

وحوالي ٧٠ دراسة جدوى عملتهم لغاية دلوقتي

وحوالي ٢٠٠ استشارة لأصح��ب مصانع ومستثمرين مقبلين على الاستثمار
الصناعي

عشان بعد دا كله ما ا��قاش عارف أفكار مشاريع ؟!!

.

حضرتك أنا عداد عربيتي ٦٣٠ ألف كيلو !!!

يعني عربيتي تعرف أفكار مشاريع . هابقى انا ما اعرفش !!

.

لكن !!!

هل حضرتك متخيل إن بعد دا كله حضرتك هتقول لي أنا عاوز فكرة
مشروع

فأقوم أنا قايل لك فكرة مشروع !!!

مستحيل طبعا

.

طيب دي مصلحتي ؟!

لأ طبعا

.

مصلحت�� إني أقول لك على أفكار

وحضرتك تعمل دراسة . وتدفع فلوس

أمال ايه

ونه��ص

.

بس المهم هو . وبعدين ؟!

.

وبعدين لحضرتك لما تخسر الفلوس ؟!

وبعدين لحضرتي لما حضرتك تحس إنك اتنصب عليك وتجرسني ع الفيسبوك
؟!!!

.

الحمد لله كل الناس بتقول عليا باعمل بلوك للي يقول لي صباح
الخير

لكن مين ��ال عليا نصاب ؟!

.

ولو حد قال عليا نصاب الناس هيا اللي هترد عليه الحمد لله

.

المجال بتاعنا مغري للنصب

والناس مغرية إنها يتنصب عليها أصلا

الناس بتبقى بتترجاك تنصب عليها !!!

.

ما ينفعش يا فندم تقول لحد ( متخ��ص ) إنك عاوز فكرة مشروع . فيقوم قايل لك
على فكرة

.

هوا ينفع حضرتك تقو�� لدكتور اكتب لي دوا . فيكتب لك دوا ؟!

كده من غير ما يكشف عليك !!

.

طيب ينفع يبص في وشك وهيئتك . فيكتب لك دوا ؟!!

.

طيب ينفع يكون لسه كاتب روشتة لحد قبلك . فيقوم مصورها وعاطيها لك
؟!!

.

طيب ينفع أخوك ابن امك وابوك . توأمك . يكون حصلت له نفس المشكلة . وراح
للدكتور وكتب له روشته . ينفع يعطيها لك ؟!!!

.

كذلك

ما فيش حاجة اسمها قول لي فكرة مشروع

.

حضرتك ال��ي قول لي

.

أولا /

ما هو راس المال المخصص للمشروع ؟

.

حضرتك معاك ك��م

والكام دا كام منه سيولة

والسيولة دي كام منها متوفر معاك حاليا

.

عشان لو حضرتك معاك مبلغ قليل . يبقى حرام تضيع وقتي وأضيع
وقتك

ومبلغ ��ليل هنا يعني أقل من مليون جنيه

.

يعني ما ينفعش نعمل مشروع بأقل من مل��ون جنيه ؟

ينفع طبعا

.

لكن أنا مش هدفعك عشرات آلاف الجنيهات في دراس�� . وانتا كل اللي معاك هو
عشرات مئات الآلاف

.

طيب

تقصد إن طالما معايا مليون جنيه . يبقى أقدر أعمل أي مشروع صناعي
؟

لأ طبعا

.

فيه مشاريع أقل نموذج عملي منها بيحتاج ٣ أو ٥ مليون

.

وبقول نموذج عملي

يعني ممكن تعمل نموذج ب ٣٠٠ ألف جنيه من نفس المشروع

بس هتبقى رميت فلوسك في الأرض في شوية مكن خردة . وطلعت منتج غير
منافس

كنت وفرت الفلوس أحسن

.

مم��ن تعمل مصنع مكرونة بأقل من مليون جنيه

مصنع علف بأقل من مليون جنيه

م��نع بطاطس نصف مقلية بأقل من مليون جنيه

.

بس مش هتعرف تبيع !!!

لإنك هت��لع منتج أقل من الشعبي

.

ما هما اللي بيصرفوا ملايين على نفس المشروع دول مش مجانين
حضرتك

وانتا بقى الفكيك اللي شفت اللي الناس كلها مش شايف��ه . وقدرت تعمل نفس
المشروع بمئات الآلاف

.

دا بالظبط شعور اللي بياكل سندوتش كبده بخمسة جنيه . ومتخيل إنه بياكل
كبدة !!!

.

طيب افرض إني مش م��ايا راس المال الكافي لكن معايا الفكرة

للاسف ما اقدرش اساعد حضرتك

.

الفكرة دي بنت حضرتك

وأنا عندي بنات محتاج اصرف عليهم

فأنا مش هاتبنى بنت حضرتك ببلاش . وأشوف فاعل خير يصرف على
بناتي

.

أنا فاتح المكتب عشان أعمل دراسات بفلوس . لناس معاها فلوس . وعاوزة تعمل
مشاريع

مش عشان اقف جنب الناس لحد ما يحققوا أحلامهم

.

لو حضرتك مش معاك فلوس . ف hard luck

اشتغل موظف وارضى بالأمر الواقع . من رضي فله الرضا

.

ولو تقدر تترقى درجة . وتشتغل عمل حر . لحد ما توفر راس مال المشروع .
يبقى أحسنت

.

طيب دلني على طريق للتمويل

لأ

أنا مش هدلك على طريق آخره السجن

.

طيب هات لي ��ريك

لأ

ادخل في جنازة . وما تدخلش في جوازة

.

طب نعمل شركة مساهمة ونضمن حقوق الشركاء . قصدي المساهمين

لأ

.

لما تبقى عندك شركة مستقرة وكبيرة . إبقى حولها لشركة مساهمة

لكن ما تبدأش المشروع بشركة مساهمة . لإنك مش هتتجاوز المرحلة النظرية
دي

هتقضوها خناق . وهتتفض الشركة قبل ما تتعمل . وهتتفض بمشاكل

.

والمشاكل في حالة الشركة المساهمة بتبقى مشاكل قانونية بجد . مش خلاف
هيتحل في قعدة

الشركات المساهمة أموالها أموال ع��مة . يعني هتتعاملوا كإنكوا سرقتوا فلوس
الحكومة !!

.

طيب حضرتك معاك ف��وس

حلو

.

ثانيا /

خبرة حضرتك إيه بقى . هل عندك خبرة في الصناعة

يعني كنت شغال مدير مصنع مثلا قبل كده

كنت شغال مدير إنتاج ؟

.

لأ

أنا ك��ت شغال مقاول

طيب كمل في المقاولات

.

اتخنقت منها

تعالى نشوف اتخنقت منها ليه

أكيد فيه أسباب

وأكيد بعض الأسباب دي ممكن حلها

تعالى نشوف ممكن تتحل ازاي

.

الهروب مش الحل الأول

الحل الأول هو إنك تعصر اللمونة

تعالى نعصر لمونة المقاولات دي نشوف انتا مخنوق منها ليه

.

هل في�� ناس غيرك شغالة في المقاولات وبتكسب ؟

أكيد

.

طيب طالما أكيد . يبقى ��لمجال فيه فرصة

إنتا مش لاقي مساحتك فيه . تعالى نشوف إيه السبب

لكن مش أسهل حل إنك اتضايقت من المجال تقوم سايبه !!

.

إنتا فاكر إنك هتحقق نفس خبرتك في المقاولات في الصناعة
بسهولة

وانتا فاكر إن الصناعة ما فيش ف��ها مشاكل زي ما المقاولات فيها
مشاكل !!

.

إنتا بس شايف مشاكل المقاولات . ومش شايف مشاكل الصناعة

العشب دائما أكثر اخضرارا على الجانب الآخر ��ن الطريق

.

طيب أنا ناجح في المقاولات . بس شايف الصناعة فيها ربح أكبر

دا كلام جميل . كلام معقول

كده انتا بتتحرك للأمام . مش بتهرب من الخلف

.

تعالى بقى نصنع حاجة بتتباع للمقاولات

اطلع السلم درجة بدرجة

رجل على درجة المقاولات . ورجل على درجة الصناعة

.

لو صنعت منتج بيتباع للم��اولات . هتبقى رجل التسويق عندك واقفة على درجة
المقاولات

ورجلك التان��ة مرفوعة على فنيات الصناعة

.

لكن ما تنطش برجليك الاتنين من سلم المق��ولات لسلم الصناعة تسويقيا
وفنيا !!

.

أمن جبهة من جبهات الحرب . وافتح جبهة

التسويق جبهة . والفنيات جبهة . ما تفتحش الحرب في جبهتين مرة
واحد��

.

ملحوظة ع الهامش

معنى حرب إنها تكون على جبهتين أو أكتر

لكن اللي على جبهة واحدة بيبقى اسمها عملية

.

يعني سنة ٧٣ مثلا

مصر كانت بتقوم بعملية السادس من أكتوبر . والسادات قال كده في بيان الحرب
بالمناسبة

.

بينما إسرائيل كانت بتقوم بحرب يوم كيبور . لإنها كانت بتحارب على
جبهت��ن

.

ما علينا

عودة للموضوع

.

ما تعملش حرب . إعمل عملية

.

وشوية ��وية هقول لك إن العملية العسكرية نفسها بتتقسم لمعارك

.

العملية هي إن كل الجيش يشارك في اتجاه واحد

المعركة هي إن جزء من الجيش يشارك في اتجاه واحد

عشان كده احنا بنقول مثلا ( معركة الدفرسوار )

مش عملية ولا حرب ��لدفرسوار

.

نرجع للسؤال الأول

سألتك . هل عندك خبرة فنية

افرض قلت لأ

.

ولو

ما فيش مشكلة

.

ثالثا /

هل عندك خبرة في التجارة ؟

أيوه

جميل

حضرتك بتتاجر في إيه ؟

.

بتاجر في المواد الغذائية . بس عاوز أصنع منتجات بلاستيك

ليه ؟!

ما تصنع مواد غذائية

.

أنا اتخنقت من الموا�� الغذائية يا هندسة

لأ . دا مش كلام . اقرأ اللي قلته للمقاول

أعصر اللمونة

.

طيب أنا بحب المواد الغذائية . لكن شايف إن البلاستيك فرصته
أكبر

أو أنا خايف أصنع مواد غذائية عشان متعقد من التموين

وهو كذلك . صنع مواد تغليف بلاستيكية . للمواد الغذائية

.

بردو ؟!

ما قلت لك أمن جبهة وافتح الحرب في جبهة

.

طيب افرض إن حضرتك لا عندك خبرة فنية ولا تسويقية

ولو . المهم معاك فلوس ؟!

أيوه موجودة الحمد لله

.

طيب أمن فلوسك في أصول تحافظ على قيمتها

أنا بفضل سبائك الذهب

وتعالى نغطس لنا غطس نتعلم ��يه جبهة من الجبهتين

.

طيب نتعلم أي جبهة ؟!

نتعلم الجبهة الأصعب . وه�� التسويق

.

الفنيات أسهل بكتير من التسويق

المشكلة كلها في السوق

.

وأصعب حاجة في السوق هي ( فهم ثقافة سلسلة التوريد في المجال محل
الدراسة )

.

فيه حاجة اسمها التدفقات النقدية !

.

يعني

حضرتك هتشتري البطاطس الكيلو مثلا ب ٥ جنيه

هتحتاج ١.٦ كيلو بطاطس خام عشان تطلع كيلو بطاطس نصف مقلية

يعني ب ٨ جنيه بطاطس

وهتصرف مثلا ٤ جنيه زيت وأكياس

بقى الكيلو متكلف عليك خامات ١٢ جنيه

.

وهتصرف كمان ٣ جنيه عمالة وكهرباء ونقل إلخ

بقى سعر الكيلو ١٥ جنيه على باب المصنع

.

هتبيعه لتاجر الجملة ب ١٦

تاجر الجملة هيبيعه للمحل ب ١٧.٥

المحل هيبيعه لست البيت ب ٢٠

.

��فت الكلام اللي فات دا كله

دا كلام فارغ

المهم هو . الدفع ده بيحصل إمت�� ؟!!!!!

التدفقات النقدية

.

يعني

لو كل العمليات دي الفلوس بتتدفع في��ا في لحظتها

كانت الحياة بقت جميلة enjoy

.

لكن المشكلة إن فيه مطاطية في كل مرحلة

.

عارف لما يبقى عندك فرامل في العربية . بس فرامل إسفنجية

زيت الفرامل فيه فقاعات هوا

فبتدوس ع الفرامل . العربية ما بتفرملش

أو بتفرمل . بس برخامة

.

هوا من حيث فيه فرامل . فيه فرامل

بتفرمل ؟ بتفرم��

بس إمتى . دا الخازوق حضرتك

إمتى ؟!

.

ودا معنى التدفقات النقدية . أو ال cash flow

.

حضرتك اشتريت الخام . دفعت فلوسه كاش . ولا آجل ؟

الناس بت��فع آجل

.

طيب وانتا جديد هتحسب نفسك زي القديم في السوق . ليك نفس دلاله . بإمارة
إيه ؟!

هتدفع كاش

.

طب اشتريت قد إيه . اشتريت اللي يشغلك يوم ؟

لأ طبعا

.

وهتشتري اللي يشغلك ٣ شهور مثلا

وكاش . ولا كنت دافع الفلوس قبل ما البطاطس تتزرع أصلا ؟!!!

يعني أسوء من الكاش

.

يعني بند واح�� ممكن فلوسه تتدفع قبل أو أثناء أو بعد التنفيذ

دا معنى ال cash flow

.

طب عملت أكياس . تكلفة الكيس ٥٠ قرش . ما الحياة جميلة أهي والصناعة سهلة
. أم��ل بيعقدوها ليه

.

لا يا باشا ولا تعقيد ولا حاجة

بس هتكتشف بعدين إنك محتاج تعمل طن أكياس . مصنع الأكياس مش هيعمل لك أقل
من كده

.

ولا انتا ��اكر الكيس ب ٥٠ قرش . فهتعطيه ٥٠ قرش . وتاخد كيس .
هههههههه

.

الطن ده ت��اقيه مثلا ب ١٥٠ ألف جنيه . ولازم كاش !!

طيب عملت كل ده . وصنعت . وبعت للم��زع

عات فلوس بقى

لا والله لما ابيع للمحل

.

والمحل لا والله لما ابيع للزبون

.

وييجي المحل يلابط مع الموزع

والموزع يلابط معاك

وماتش ��صارعة روماني حضرتك

عرق وتلزيق ومرماطة

.

فيه فرامل . بس ما بتفرملش

.

لو كل عمليات الدفع اللي ع الورق بتحصل في لحظتها . كانت بقت
الدنيا ج��ة

لكن فيه لاج بين كل عملية والتانية . بتدوس بنزين دلوقتي . العربية
بط��

بتدوس فرامل . العربية فيرنا

.

فاكر احنا كنا واقفين فين ؟!!

هههههههه

.

قلت لك نتعلم الجزء الصعب

التسويق قبل الفنيات

.

وقلت لك إن ا��أصعب في التسويق هو ( فهم ثقافة سلسلة التوريد في المنتج محل
الدراسة )

��عني التحصيل بيتم ((( إمتى ))) في كل مرحلة من مراحل العملية

.

طيب نتعلم ��ه إزاي ؟!

ممكن نعرفه من حد شغال في توزيع المنتج

لكن أنا أفضل إنك تشت��ل في توزيع المنتج بنفسك

ليس من رأى كمن سمع

.

خلصت عملية التسويق

ندخل على عملية الفنيات

ودي بردو هناخدها معركة معركة

.

المعركة الأو��ى هتكون التصنيع لدى الغير

وده له عيوبه زي ما له مميزاته

.

لكن هتست��مله لإنه بيأمنك من مخاطرة رمي الفلوس في المعدات مرة
واحدة

.

بعد المعركة دي هتعمل مصنعك بقى

فبنقسم المعركة دي بردو لمعركتين

.

هوا احنا مش هنحارب ولا إيه يا جنرال ؟!

هههههههه

.

بس ابقى سد في الحرب حضرتك

.

مصنعك الشخصي نفسه هنقسمه لمرحلتين . معركتين

.

المعركة الأولى . ا��مصنع الأول . أول ٥ سنين

مصنع إيجار . صغير . مكن مستعمل

.

ويا سلام لو ��قعت على مصنع اتعمل وما اشتغلش . وصاحبه عاوز يبيع المكن .
كسر زيرو يعني

.

أو صاحب المصنع مات . والورثة مش عارفين يشغلوا المصنع . فرحت أجرته
م��هم

.

بعد ال ٥ سنين بقى نبقى نعمل المصنع اللي بيقول عليه الكتاب

.

طيب هنعمل كل الفرهدة دي في منتج إيه أصلا ؟!

.

دا موضوع تاني

لو حضرتك ��ندك راس المال وعندك الاستعداد للتعامل مع السوق والفنيات .
ممكن نقعد ن��ط الخريطة ع المكتب . ونشرح فيها للصبح . لحد ما نمسك طرف خيط
مناسب ليك

.

وزي ما قلت لحضرتك دي روشتة بتتوصف لكل حالة على حدة

.

أحد العملاء م��لا كان عاش فترة من عمره في نيوزيلاندا

فما ينفعش تاني يوم من الجلسة مع العميل ده أقترح على حضرتك تتاجر في
الزبدة !

ولا ينفع هوا ياخد مني الاستشارة ويعطيها لحضرتك

.

اختيار الفكرة موضوع مش سهل

أي نعم هوا بياخد وقت قليل

لكن لو اخترت فكرة غلط

فكل ما تجتهد . كل ما تبعد عن نقطة الصفر

.

ووقت ما هتنتبه إنك غلطت . هتلاقي نفسك محتاج ترجع الطريق دا كله ت��ني .
مع حساب خسائره . وترجع تبدأ من الصفر تاني !!

.

على العموم

أنصح بمشاهدة محاضرة أفكار المشاريع الصناعية

على قناة المكتب على اليوتيوب

.

كذلك أنصح بمشاهدة حلقات سلسلة دراسات الجدوى للمشاريع
الصناعية

.

وما تطلبش الروابط
