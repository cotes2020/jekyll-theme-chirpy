---
layout: post
title:  فصل الملكيّة عن الإدارة
date:   2024-04-10T00:00:01+03:00
author: Mahmoud Marzouk
categories: 1 - مفاهيم مهمّة في البيزنس
published:  true
---
\#نصيحة_من_خبير{.underline}(https://www.facebook.com/hashtag/%D9%86%D8%B5%D9%8A%D8%AD%D8%A9_%D9%85%D9%86_%D8%AE%D8%A8%D9%8A%D8%B1?__eep__=6&__cft__%5b0%5d=AZV7_Zs_FdlhMSiZhluQWx3Wj4mGL1dgyuVgS8MYSdDgtzfTL4a9-yK3NY5dZW0S2ZhK343y6q_B79BSdDubU_WI1EB6BIgHAjefoUsCxUE8HBnvMa7BB2nDZmUNU-OheDsNJ2CfHGsQX6KDQj9CuXoKuoD1_oV3GOIoDJhQ3hhXobnOLRcsUvHMnyUid8Mi_4Y&__tn__=*NK-R)

\-

الصورة دي هي خلاصة جلسة استشاريّة عملتها امبارح لمدّة حوالي 4
ساعات

مع 3 شركاء في شركة بيخوضوا مرحلة الانتقال من العمل الفرديّ للعمل
المؤسّسيّ

\-

المرحلة الأولى من حياة الشركة بتكون المهامّ فيها صغيّرة - فم��كن واحد
لوحده يقوم بيها

وممكن يقوم بيها بالتعاون مع شركائه بدون ما تظهر خلافات كبيرة - لإنّ
المواضيع كلها بتكون بسيطة في المرحلة دي

\-

ح��رتك عندك حسابات وتصنيع وتوزيع واستيراد - كلّ واحدة من دي محتاجة ساعة
أو ساعتين في اليوم

وانتا عندك 8 ساعات - فالدنيا جميلة ومش حاسس بمشاكل

\-

بتظهر المشكلة لمّا الشركة بتكبر - وتبقى الشركة محتاجة 80 ساعة إدارة ��ي
اليوم - مش 8

وانتا لوحدك - أو معاك شريك أو اتنين - فبردو مش هتقدروا توفّروا ال 80
ساعة إدارة

ولو انتوا شركاء كتير - فالآراء هتتضارب

\-

الحقيقة إنّ المشاكل اللي من النوع ده هي مشاكل جميلة جدّا !!

أنا بشبّهها ب��راخ الأمّ وهيّا بتولد

\-

ظاهريّا فيه صريخ - لكن عمليّا فيه مولود جدي�� جاي للدنيا

دي مرحلة مخاض - زيّ ما بتخوضها الأمّ - بيخوضوها الشركاء مع
شركتهم

ويا إمّا نطلع منها بمولود جديد - أو مؤسّسة جديدة

يا إمّا الجنين - لا قدّر الله - يموت - والأمّ تكمّل حياتها
حزينة

\-

طيّب والحلّ ف�� المرحلة دي إيه ؟!

الحقيقة إنّنا مش هنفتي - الحلّ دايما من الكاتالوج

\-

حضرتك مش أوّل واحد في العالم يعمل شركة - ولا انتوا أوّل شركاء تختلف��ا -
ولا شركتكوا أوّل شركة تكبر وتبقى أكبر من إنّ أصحابها يديروها بمجهود 8 أو
24 ساعة في اليوم

\-

فالعالم اخترع فكرة
\#فصل_الملكيّة_عن_الإدار��{.underline}(https://www.facebook.com/hashtag/%D9%81%D8%B5%D9%84_%D8%A7%D9%84%D9%85%D9%84%D9%83%D9%8A%D9%91%D8%A9_%D8%B9%D9%86_%D8%A7%D9%84%D8%A5%D8%AF%D8%A7%D8%B1%D8%A9?__eep__=6&__cft__%5b0%5d=AZV7_Zs_FdlhMSiZhluQWx3Wj4mGL1dgyuVgS8MYSdDgtzfTL4a9-yK3NY5dZW0S2ZhK343y6q_B79BSdDubU_WI1EB6BIgHAjefoUsCxUE8HBnvMa7BB2nDZmUNU-OheDsNJ2CfHGsQX6KDQj9CuXoKuoD1_oV3GOIoDJhQ3hhXobnOLRcsUvHMnyUid8Mi_4Y&__tn__=*NK-R)

\-

موضوع فصل الملكيّة عن الإدارة ده ببساطة معناه إنّنا هنعمل مثلّثين متقابلين
بالرأس كالموضّحين في الصورة

\-

المثلّث اللي ��وق هو مثلّث الملكيّة

وده عبارة عن إنّنا هنحصر أملاك الشركة

أرض

مصنع ( مبنى )

ماكينات

اسطمبات

نقديّة سائلة

مخزون

مديونيّات

علامة تجاريّة

\-

طلعوا مثلا 20 مليون جنيه

واحنا مثلا 20 شريك

نشوف مساهم�� كلّ شريك بكام

يعني ممكن يكون واحد مساهم بمليون - واحد مساهم بمليون و��صف - والتالت
مساهم بنصف مليون

فنقسّم الشركة لأسهم

وليكن مثلا 200 سهم

كلّ سهم ب 100 آلاف جنيه

\-

ويبقى المساهم بمليون في إيده 10 أسهم

المساهم بمليون ونصف في إيده 15 سهم

والمساهم بنصف مليون في إيده 5 أسهم

\-

��ل 20 شريك دول بقوا يحملوا أسهم في إيديهم - فهنسمّيهم حملة الأسهم
أو stock holders

\-

ال 20 شريك لمّا بيقعدوا مع بعض كلّ سنة يتشاورا عن أحوال الشركة - اجتماعهم
ده بنسمّيه اجتماع الجمعيّة العامّة العاديّة للشركة

الناس اتعوّدت تقول الجمعيّة ( العموميّة )

\-

الاجتماع ده الطبيعيّ بتاعه إن��ه سنويّ - لكن ما فيش مانع تحصل مشكلة
مفاجئة - فنجتمع في غير ميعاد الاجت��اع السنويّ - وده اسمه اجتماع الجمعيّة
العامّة الطاريء

\-

طبعا ال 20 مساهم - أو ال 200 مساهم - أو ال 10 آلاف مساهم - ممكن يجتمعوا
كلّ سنة

لكن مش ��لّ ما هنيجي ناخد قرار - هنجمع الشعب دا كلّه - احنا كده عاوزين
استاد نقع�� فيه

فبناخد من وسط ال 2000 مساهم دول مثلا 10 أعضاء - نكوّن منهم ما يسمّى بمجلس
الإدارة - أو board of members

\-

من ضمن الأعضاء دول بنختار واحد يكون را��ل كبّارة كده - مستشار سابق في
هيئة قضايا الدولة ولّا حاجة - ونسمّيه - رئيس مجلس الإدارة - أو
chairman

ده البركة بتاعنا اللي بنتفشخر بيه

وبنختار واحد يكون بيفهم أكتر في البيزنس بتاعنا - ونسمّيه العضو المنتدب -
أو managing director

\-

المفروض إنّ رئيس مجلس الإدارة ده هو الراجل الكبّارة - مش عاوزين نتعبه
معانا

لكن العضو المنتدب هو العضو المتحرّك أكتر في مجلس الإدارة

.

وغالبا في مصر بنقول إنّ فلان هو رئيس مجلس الإدارة والعضو المنتدب - تحسّه
طقم بييجي مع بعضه - زيّ القائد العامّ للقوّات المسلّحة وزير الدفاع والإنتاج
الحربيّ

\-

بالمناسبة - على الهامش

لمّا نقول القائد العام للقوّات المسلّحة وزير الدفاع والإنتاج
الحربيّ

غير لمّا نقول القائد العام للقوّات المسلّحة ( و ) وزير الدفاع والإنتاج
الحربيّ

\-

زمان كان ده منصب وده منصب - فكان فيه حرف واو في النصّ

لمّا اتضمّوا ال��نصبين مع بعض - وبقى وزير الدفاع هوّا هوّا القائد العامّ
للقوّات المسل��حة - اتشال حرف الواو - كدلالة إنّ المنصبين دول بيشغلهم فرد
واحد دايما

\-

ما علينا - نرجع لموضوعنا

بالمناسبة - نفس اللقطة دي هتقابلنا تاني لمّا نيجي نقول مدير المصنع ومدير
الإنتاج

\-

فبقى عندنا حملة أسهم

لو قليّلين - يعني 3 أو 4 شركاء فقط - هنقول عليهم ملّاك وخلاص -
أو owners

حملة ��لأسهم دول مختار منهم مجموعة مسؤولة عن مراقبة الشركة - اسمهم مجلس
الإد��رة

مجلس الإدارة ده له رئيس - رئيس مجلس الإدارة

وشخص حركيّ أكتر - وهو العضو المنتدب

\-

كلّ ما سبق - هو المثلّث العلويّ - مثلّث الملكيّة - أو هيكل
الملكّة

\-

دول أصحاب الشركة - يملكون ولا يحكمون

عاوزين نجيب ن��س تحكم بقى - ناس تدير يعني

\-

فنجيب حدّ نسمّيه المدير العامّ ( دي تسمية القانون المصريّ )

أو بيسمّوه المدير التنفيذيّ - أو ال CEO

\-

في مصر ��يّ حدّ هتلاقيه مسمّي نفسه CEO

تحسّ إنّ الاسم حاجة كده شيكة وأنيقة

فا��ناس بقت بتتفشخر بيه عادي - حتّى لو ما كانش CEO ولا
حاجة

بسّ بيدّي فخامة - برستيج كده - ههههههه - ما تعرفش ليه

\-

المدير العامّ أو المدير التنفيذيّ ده - تحتيه مدير المصنع - والمدير
الماليّ

\-

مدير المصنع هو المسؤول عن الدايرة الكبيرة للمصنع - مش مجرّد
التصنيع

يعني مش مجرّد الماكي��ات والعمّال - لا دا هوّا مسؤول عن التخطيط والمخزون
إلخّ

المدير الماليّ بردو مش مسؤول فقط عن الحسابات - لكنّه مسؤول عن الرؤية
الماليّة للشر��ة

يعني بيبصّ في الحسابات فيقول إنّ منتج كذا واعد فنشتغل فيه أكتر - وم��تج
كذا صادراته كبيرة من مصر لأفريقيا - فنفكّر نتوجّه لتصديره

\-

تحت الدرجة دي فيه مدير الإنتاج

ومدير الإنتاج دا مسؤول عن الإنتاج فقط - يع��ي أعطني خامات وماكينات
وعمّال - أعطيك منتجا طيّب الأعراق

\-

دا غير مدير المصنع - اللي باصص لدايرة أوسع من مجرّد الماكينات
والخامات

\-

ومعاه في الدرجة دي مدير الحسابات - مدير الحسابات باصص لدايرة الحسابات
فقط - يعني بعنا بكام اشترينا بكام صرفنا كام كسبنا كام علينا ضرايب
كام

\-

ففيه فرق بين مدير المصنع ومدير الإنتاج

دايرة مدير المصنع أكبر من دايرة مدير الانتاج

\-

وفيه فرق بين المدير الماليّ ومدير الحسابات

مدير الحسابات بيبصّ للماضي - ويسجّله في جداول

المدير الماليّ بيبصّ على الجداول دي ويخطّط للمستقبل

\-

لكن بردو الفروق دي ممكن تكون محتاجة مؤسّسة كبيرة جدّا عشان تظهر فيها -
لكن في المؤسّسات المتوسّطة هتلاقي هوّا مدير المصنع هوّا مدير
الإنتاج

وهتلاقي المدير الماليّ هوّا مدير الح��ابات

\-

فزي ما عندنا منصب واحد اسمه القائد العام للقوات المسلحة وزي�� الدفاع
والإنتاج الحربي

هيبقى عندنا منصب واحد هو مدير المصنع ومدير ��لإنتاج لحد ما يجيبوا مدير
إنتاج

\-

وبمناسبة وزير الدفاع - والقائد ا��عامّ للقوّات المسلّحة

وزير الدفاع هو منصب سياسيّ - الطبيعيّ إنّه بيلبس بدلة وكرافتّة

لكن القائد العامّ للقوّات المسلّحة هو منصب ميدانيّ

لكن التقسيمة الإدارية هيا هيا زي الشركات

\-

يعني

وزير الدفاع ينا��ر رئيس مجلس إدارة الجيش

والقائد العامّ للقوّات المسلّحة يناظر المدير التنفيذيّ للجيش -
ال CEO بتاع الجيش

ورئيس أركان حرب القوّات المسلّحة يناظر مدير المصنع

وقادة الهيئات يناظروا رؤساء الأقسام

هيئة العمليّات في الجيش هي قسم التخطيط في المصنع

هيئة التنظيم والإدارة هي ال HR ب��اعة الجيش

هيئة التفتيش هي قسم الجودة

هيئة البحوث العسكريّة هي قسم ��ل R&D

هيئة الشؤون الماليّة هي قسم الحسابات

هيئة القضاء العسكريّ هي الشؤون القانونيّة

وهكذا

\-

نرجع للشركة

قلنا فيه مدير عامّ - ده الم��ؤول عن الشركة ككلّ - بما فيها
المصنع

مدير المصنع هو المسؤول عن المصن�� ككلّ - بكلّ أقسامه

المدير الماليّ هو المسؤول عن تحليل البيانات الما��يّة واقتراح التوجّهات
الماليّة المستقبليّة للشركة

أو فرملة التوجّ��ات الماليّة الحالية - زيّ مثلا إنّ مدير المصنع يكون عاوز
يعمل اسطمبات ب 2 مليون جنيه - بينما السيولة في المصنع كلّه 3 مليون جنيه -
فحضرتك كده ه��عمل لي عجز في السيولة

\-

مدير الإنتاج هو المسؤول عن التصنيع - مش دوره إنّه يوفّر الخام - مدير
المصنع يوفّرهوله بالتنسيق مع قسم المشتريات

��مدير الإمداد - أو ال supply chain - يقول لمدير المصنع
الخام نقص في ماليزيا ورخص في إندونيسيا - والشحن من إندونيسيا بقى أرخص -
يبقى نجيب من إندونيسيا بدل ماليزيا

\-

مدير المشتريات مالوش دعوة بماليزيا وإندونيسيا - إلّا لو هتشغّله مسؤول
إمداد - على ما يجيبوا مسؤول إمداد

\-

مدير الإنتاج كذلك مش دوره إنّه يصنّع المنتج أرخص من المنافس - أنا ماليش
دعوة بالمناف�� أصلا - أنا شخص فنّيّ ولد وترعرع في صالة المصنع - ما يعرفش
حاجة برّا صالة الإنتاج

\-

أنا ممكن أصنّع لك المنتج ده أرخص وخلاص - يعني أخفّف في الخامة مثلا - أصنّع
بطريقة تصنيع أرخص - باسطمبات كبس مثلا بدلا من الثني

فأنا ممكن أرخّص التصنيع من ناحية كونه تصنيع - لكن مش من باب
المنافسة

��نا ما أعرفش أصلا المنافس بيصنّع بكام - ولا ده شغلي - أنا مدير إنتاج -
تع��يني خامة - أعطيك منتج - أنا زيّي زيّ المكنة اللي واقف عليها

\-

مدير الحسابات هو المسؤول عن تسجيل البيانات الماليّة - لكن مش دوره إنّه
يحلّلها - إلّا إذا كان موهوب في ده - وحاطط عينه على منصب المدير الماليّ في
الم��تقبل

\-

تحت من كده فيه هيكل العمالة بقى

عمالة مباشرة ( بتلمس المنتج بإيدها ) - زيّ المهندسين والمشرفين والفنّيّين
والعمّال

وعمالة غير م��اشرة ( مش بتلمس المنتج ) - زيّ المحاسبين والسكرتارية
والتسويق - إلخّ

\-

المثلّثين دول بيتقابلوا

المدير العام ( أو التنفيذيّ - أو ال CEO ) مسؤول عن فريقه
كلّه

ومجلس الإدارة ( ممثّلا عن الملّاك ) مسؤول عن محاسبة فريق
الإدارة

\-

مجلس الإدارة بيجتمع مع فريق الإدارة في اجتماعات دوريّة - يسألوهم عملنا
إيه - وصلنا لإيه

ومجلس الإدارة بيراقب فريق الإدارة ��ردو - لعلّه يكون فيه فساد - المال
السايب بيعلّم السرقة

\-

الشركة كان حجمها 20 مليون - وفيها 200 سهم - قيمة السهم 100 ألف
جنيه

الشركة السنة دي بقى حجمها بقى 35 مليون

هنوزّع 5 مليون أرباح على المساهمين

ويتبقّى 30 مليون - متقسّمين على نفس ال 200 سهم

فبقى قيمة السهم 150 ألف جنيه

\-

يعني حضرتك كمساهم كان معاك 10 أسهم قيمتهم مليون جنيه

اتوزّع عليك نصيبك من الأرباح الموزّعة

وبقى معاك 10 أسهم بردو - قيمتهم مليون ونصف

\-

عاوز تبي�� السهم بتاعك لمساهم تاني ماشي

عاوز تبيعه لواحد خارج الشركة ماشي بردو

\-

أو

ممكن نكون محتاجين نضخّ سيولة جديدة لتوسّعات الشركة

فنعلن عن طرح 100 سهم جداد - قيمة السهم 150 ألف جنيه

يدخل 100 واحد يشتروا ال 100 سهم ب 15 مليون جنيه

فتبقى قيمة الشركة 45 مليون بدلا من 50

\-

وعدد الأسهم بقى 300 سهم بدل 200 - قيمة السهم 150 ألف جنيه بردو زيّ ما
هوّا

العملية دي اسمه�� رسملة - يعني جمع رأس مال

\-

السنة الجايّة قيمة الشركة بقت 60 مليون - م��قسّمة على 300 سهم

فقيمة السهم بقت 200 ألف جنيه - بعد توزيع الأرباح بردو

\-

أو نخسر - عادي

كده كده زيادة قيمة الشركة أو نقصها بيسمّع في قيمة ا��أسهم

وده الشكل الصحيح للشراكة - الشراكة على المكسب والخسارة - على الغنم
والغرم

\-

ممكن نكبر قوي بقى - فبدل ما نعمل موضوع الأسهم ده ع الضيّ�� كده - إحنا
نخلّي ال 300 سهم نخلّيهم 60 ألف سهم - السهم بألف جنيه - ونطرح الشركة في
البورصة - ويبقى من حقّ أيّ حدّ معدّي قدّام البورصة يدخل يشتري 5 أسهم ب 5 آلاف
جنيه

ولمّا نحبّ نزوّد 10 مليون على راس مال الشركة - نطرح 10 آلاف سهم جداد -
وهكذا

\-

الحقيقة إنّ الهيكلين اللي فاتوا دول - همّا هياكل الإدارة حتّى في أكبر شركة
في الدولة

اللي هيّا إيه ؟!!! اللي هيّا ��لدولة شخصيّا

\-

حملة الأسهم همّا الشعب

مجلس الإدارة هو مجلس الشعب

رئيس مجلس الإدارة هو رئيس الجمهوريّة

المدير التنفيذيّ هوّا رئيس مجلس الوزراء

مدير المصنع هو وزير الصناعة

المدير الماليّ هو وزير الما��يّة

مدير الحسابات هو رئيس الجهاز المركزيّ للمحاسبات

وهكذا

\-

وز��ّ ما مجلس الشعب ممكن يجتمع ويحاسب وزير الصناعة - أو يسحب الثقة من
الحك��مة كلّها ( رئيس الوزراء )

فمجلس الإدارة ممكن يجتمع ويسحب الثقة من الم��ير التنفيذيّ ونجيب فريق
إدارة جديد

ورئيس الجمهوريّة هو منصب شرفيّ زيّ ما رئيس مجلس الإدارة هو منصب
شرفيّ

\-

الوضع ده كان موجود في مصر أيّام الملكيّة بالمناسبة

كان مجلس الأمّة يجتمع ويسحب الثقة من الحكومة - فالملك يقيل رئيس
الوزراء - ويطلب من مجلس الأمّة انتخاب رئيس حكومة جديد

دي اسمها ملكيّة دستوريّة - يعني الملك يملك ولا يحكم

\-

اللي بيحكم ( أو خلّينا نقول اللي بيدير ) همّا فريق ( فنّيّ ) اسمه الحكومة -
بينما الملك نفسه مش شاغل باله بالبلد وبيصيّف في قصر راس التين
عادي

\-

وهوّا م�� دوره إنّه يشغل باله بالمناسبة - هوّا دوره إنّه يكون شخص الناس
بتحبّه ��خلاص

ويطلع يهنّيهم بمناسبة عيد الفطر المبارك - أعاده الله علينا وعلى الأمّة
الإسلاميّة بالخير واليمن والبركات

وامّ كلثوم تغنّي له يعيش ��اروق ويتهنّي - ونحيي له ليالي العيد - يا ليلة
العيد آنستينا

\-

فقياس�� على الملكيّة الدستوريّة دي - فرئيس الجمهوريّة هو ( المتحدّث باسم
الدولة ) - ومجلس الشعب هو المؤتمن على مراقبة الحكومة - والمسؤول عن إصدار
القوانين والقرارات لصالح الشعب بالنيابة عنّه

\-

حضرتك ممكن تقول - إنتوا ليه مكبّرين الموضوع - دا الموضوع مش مستاهل
يعني

الحقيقة إنّ الموضوع فعلا ساعات بيكون مش مستاهل في المراحل الأولى من
الشركة

وفي الحالة دي - من الخطأ الجسيم إنّك تعمل هيكل بكلّ الضخامة دي - عشان في
الآخر هنحلب ��عزة

\-

وده بتشوفه كتير في الشركات الناشئة - يكونوا العيال لسّه متخرّجين من
الجامعة امبارح - وهمّا 3 أساسا في الشركة ومعاهم أوفيس بوي - فكلّ ��احد منهم
يبقى CXO في نفسه

واحد CEO

واحد CFO

وواحد CTO

وواحد على رأي أس��اذنا محمّد خليفة NTD

يعني No Thing to Do

ههههههه

\-

شغل التفخيم ده مالوش لازمة في البداية - الأفضل في الحالة دي هوّا إنّك
تشتغل بطريقة ال one man show

\-

أيوه هيّا اللي كلّ الناس بيشتموها دي - بتكون هيّا الأفضل في
البد��ية

لإنّها بتكون طريقة مرنة وسريعة ومناسبة لحجم أعمالك الصغير

غير إنّها بتعلّمك وتأهّلك مستقبلا إنّك تقيّم شغل كلّ واحد هييجي يشتغل في
و��يفة ما في الشركة - لإنّك في يوم من الأيّام كنت بتقوم بوظيفته دي
أساسا

\-

مع الوقت والشركة بتكبر فأنا باقترح عليك تكبر بشكل organic

يعني إيه ؟!

يعني كنت شغّال لوحدك ومعاك 2 عمّال - حضرتك قادر تشرف عليهم

مع الوقت ��قى عندك 5 عمّال - هات لهم مشرف

بقى عندك 50 عامل - و 5 مشرفين - هات لهم مهندس إنتاج

بقى عندك 100 عامل و 3 مهندسين إنتاج - هات لهم مدير إنتاج

بقى عن��ك مدير إنتاج ومدير حسابات ومدير مخازن ومدير حركة ومدير
تصدير

هات له�� مدير مصنع بقى ومدير ماليّ

\-

بقى عندك مدير مصنع ومدير ماليّ ولواء م��رّع وكتيبة مشاه ميكانيكيّ خفيف
الحركة وفاضل لكوا جوز عساكر بآر بيجيه��ت وتعلونا الحرب

\-

ومن الناحية التانية ( المثلّث التاني ) بقى حجم أعمال الشركة بقى كبير جدّا
والشركاء زادوا - وبيتخانقوا - وبقيت مش قادر تدير الدنيا بين المصنع من
ناحية والشركاء من ناحية

هنا بقى - وهنا فقط - اع��ل موضوع
\#فصل_الملكيّة_عن_الإدارة{.underline}(https://www.facebook.com/hashtag/%D9%81%D8%B5%D9%84_%D8%A7%D9%84%D9%85%D9%84%D9%83%D9%8A%D9%91%D8%A9_%D8%B9%D9%86_%D8%A7%D9%84%D8%A5%D8%AF%D8%A7%D8%B1%D8%A9?__eep__=6&__cft__%5b0%5d=AZV7_Zs_FdlhMSiZhluQWx3Wj4mGL1dgyuVgS8MYSdDgtzfTL4a9-yK3NY5dZW0S2ZhK343y6q_B79BSdDubU_WI1EB6BIgHAjefoUsCxUE8HBnvMa7BB2nDZmUNU-OheDsNJ2CfHGsQX6KDQj9CuXoKuoD1_oV3GOIoDJhQ3hhXobnOLRcsUvHMnyUid8Mi_4Y&__tn__=*NK-R)

\-

هات للشركة مدير عامّ ( مدير تنفيذيّ - أو CEO ) - وافصل بيه
هيكل الإدارة

وافصل هيكل الملكيّة ف�� حتّة - وتبقى انتا رئيس مجلس الإدارة

وتقعدوا انتا ومجلس الإدارة تراق��وا شغل فريق الإدارة

وحملة الأسهم - أو الشركاء - يروحوا يصيّفوا

وآخر السنة اعملوا اجتماع مجلس إدارة

\-

لقيتوا الدنيا تمام - والأرباح تمام - هنوزّع الأرباح الموزّعة - ونحتجز
الأرباح المحتجزة اللي هيعاد ضخّها ��ي قيمة الشركة بحيث قيمة السهم
تكبر

جدّدوا الثقة في فريق الإدارة لو الدنيا تمام - أو اسحبوها منّه لو ما وفّاش
بتطلّعاتكم - وحاسبوه لو لقيتوا تقصير - لإنّكوا طول السنة مراقبين
تصرّفاتهم

\-

ولو حصل كارثة يعني - ��و اكتشفتوا سرقة أو فساد كبير - اعملوا جمعيّة عامّة
غير عاديّة ( طارئة ) وخدوا القرار المناسب

في اجتماع الجمعيّة العامّة العاديّة لقيتوا الدنيا تمام - والمدير العامّ
بيقترح فتح مصنع جديد ومحتاجين راس مال - اعملوا رسملة

وهكذا

\-

الموضوع في النهاية مش فشخرة

اعمل الهيكل الكبير ده لو الشركة فعلا كبرت وبقت محتاجاه

لكن ما تعملوش على سبيل المنظرة - هيبقى مرهق ليك - وهيبطّء حركتك - مش
هيسرّعها

\-

أخيرا

الانتقال من الع��ل الفرديّ للعمل المؤسّسيّ فيه مشاكله بردو - يعني مش هتاخد
قرار النهار��ه إنّك تتحوّل لنظريّة فصل الملكيّة عن الإدارة - فبكره هتلاقي
نفسك شغّ��ل بالنظريّة دي

طبيعيّ هتحصل مشاكل

\-

وموضوع التفويض ده فيه ناس كتير لا تجيده - فانتا محتاج
تتعلّمه

ولمّا هتيجي تطبّقه - ما تتوقعش الناس تتقبّله - الناس بطبيعتها بترفض أيّ
حاجة جديدة - حتّى لو حلوة - هيرفضوها بردو - لإنّ همّا عارفين اللي عارفينه -
ومش مستعدّين يتعرّضوا لحاجة جدي��ة ما يعرفوهاش - فانتا محتاج حكمة وصبر عشان
تحوّل الشركة للعمل المؤسّس��ّ - ومش مع العمّال والموظّفين فقط - دا مع الشركاء
كمان

\-

من المشاكل ��للي بتحصل هنا مثلا - إنّك تلاقي شريك مهندس عاوز يكون هوّا
مدير المصنع !!

أو شريك محاسب عاوز يكون هوّا المدير الماليّ ودا خطأ كبييييييييير
ج��ّا

بقول لك فصل الملكيّة عن الإدارة - تقوم حاطط الملّاك في الإدارة !! ي��ني
اللي بتبنيه بتهدّه ؟!!!

\-

طيّب المهندس ده هيتقمص - والمحاسب دا هي��اربك - وهيعمل حزب وربّاطيّة
وبارتيتة ضدّك - خوض حرب الأحزاب بقى - وشوف ��تنتصر إزّاي - الحياة كلّها
حرب

\-

القانون بيعطي مكافئة للمدير العامّ - لكن مش بيعطي مكافئة للعضو
المنتدب !!

لإنّ العضو المنتدب من هيكل ال��لكيّة - لكن المدير العامّ من هيكل
الإدارة

\-

لو عطينا مكافئة أو نسبة من الأرباح لعضو مالك - بقينا بنخلّ بنسب توزيع
الأرباح !!

لازم يتفصل ت��اما هيكل الملكيّة عن هيكل الإدارة

فتقوم تجيب لي مهندس مالك - وتحطّه مدير إنتاج ؟!!!

\-

وبعدين هتحاسبه إزّاي - هتحاسبه في شركة هوّا مالك فيه�� - وهترفده إزّاي
؟!!!

ما ينفعش تماما حدّ من هيكل الملكيّة يشتغل في الش��كة

\-

دا غير المساهم اللي هيبقى عاوز يعيّن ابنه وبنته وباقي أفراد الأسرة
الكريمة في الشركة

واخته تقول له الواد بودي اتخرّج من الجامعة وعليه مسكة خرطوم
عنب

فيقول لها ما تقلقيش - وظيفته عندي - وفتحناها أبناء عاملين - ما هو دافع
بقى

\-

كلّ ده محتاج حضرتك تواجهه في مرحلة المخاض - وأبشر بالمولود الجديد السعيد
إن شاء الله

\-

أخيرا

اقرأ قانون الشركات المصريّ - قانون 159 لسنة 1981

\-

وشوف حلقة
\#المؤسّسيّة{.underline}(https://www.facebook.com/hashtag/%D8%A7%D9%84%D9%85%D8%A4%D8%B3%D9%91%D8%B3%D9%8A%D9%91%D8%A9?__eep__=6&__cft__%5b0%5d=AZV7_Zs_FdlhMSiZhluQWx3Wj4mGL1dgyuVgS8MYSdDgtzfTL4a9-yK3NY5dZW0S2ZhK343y6q_B79BSdDubU_WI1EB6BIgHAjefoUsCxUE8HBnvMa7BB2nDZmUNU-OheDsNJ2CfHGsQX6KDQj9CuXoKuoD1_oV3GOIoDJhQ3hhXobnOLRcsUvHMnyUid8Mi_4Y&__tn__=*NK-R)

من سلسلة
\#مفاهيم_مهمة_في_البيزنس{.underline}(https://www.facebook.com/hashtag/%D9%85%D9%81%D8%A7%D9%87%D9%8A%D9%85_%D9%85%D9%87%D9%85%D8%A9_%D9%81%D9%8A_%D8%A7%D9%84%D8%A8%D9%8A%D8%B2%D9%86%D8%B3?__eep__=6&__cft__%5b0%5d=AZV7_Zs_FdlhMSiZhluQWx3Wj4mGL1dgyuVgS8MYSdDgtzfTL4a9-yK3NY5dZW0S2ZhK343y6q_B79BSdDubU_WI1EB6BIgHAjefoUsCxUE8HBnvMa7BB2nDZmUNU-OheDsNJ2CfHGsQX6KDQj9CuXoKuoD1_oV3GOIoDJhQ3hhXobnOLRcsUvHMnyUid8Mi_4Y&__tn__=*NK-R)

على قناة المكتب على اليوتيوب

\-

واقرأ بوست على الصفحة هنا بي��كلّم عن دوائر الاهتمام الأربعة لصاحب
المصنع

( المنتج - المصنع - الشركة - الاقتصاد )

هتلاقي صورته هي لوجو عربيّة أودي

\-

وبالتوفيق للجميع لكلّ خير
