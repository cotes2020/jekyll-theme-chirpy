---
layout: post
title:  الابتلاء بالثروة
date:   2024-04-10T00:00:01+03:00
author: Mahmoud Marzouk
categories: 0 - مفاهيم حياتيّة
published:  true
---
\#الابتلاء_بالثروة{.underline}(https://www.facebook.com/hashtag/%D8%A7%D9%84%D8%A7%D8%A8%D8%AA%D9%84%D8%A7%D8%A1_%D8%A8%D8%A7%D9%84%D8%AB%D8%B1%D9%88%D8%A9?__eep__=6&__cft__%5b0%5d=AZXbRkwB0LxqvlZhus2i8qaTVAbIc40YUIHPMRdKjwqMI6pyiQ_0XZeR_1JKooDv8Dwki7M64R9bTNMmd26oqZZDzIiu43_jzQx6dhlXSV0VjYQthxbnIQ25jpKsfNzkLcLTU8IffwUuEvnQVAU464k_kqQV25sVA9-zK9Vmefd8rQtFIjQTFkqoM6yhJZgMrQo&__tn__=*NK-R)

\-

إمبارح - للمرّة التالتة - أشوف حالة الشخص المبتلى بالثروة

الحالة الواضحة اللي بتشخّص نفسها بنفسها بمنتهى السهولة للعين
المستبصرة

\-

فخلّيني أقول لك على علامات تشخيص الحالات دي

\-

1 /

حضرتك بدأت حياتك زيّك زيّ الناس - ما كنتش مميّز في حاجة بشكل واضح
جدّا

لأ - كنت عادي

\-

2 /

حضرتك وارث ؟

لأ

\-

3 /

حضرتك خدت وقت طويل في تحصي�� ثروة ؟

لأ - كلّها 5 أو 10 سنين وكنت انتقلت لشريحة الأثرياء

\-

4 /

حضرتك لمّا بتاخد قرار - غالبا بتطلع نتيجته صحيحة - وتلاقي القرار ده بيدرّ
��ليك أرباح كبيرة بسرعة - حتّى لو مش عارف تفسير ليه انتا خدت القرار
ده

��يوه

\-

5 /

حضرتك شايف التوفيق حواليك في اختيار الأماكن والأشخاص والصفقات - الأمر
اللي بيتّترجم لأرباح متتالية وتزايد سريع في الثروة ؟

أ��وه

\-

شفاك الله وعافاك أخي الكريم - حضرتك مبتلى بالثروة !!!

\-

\-

\-

فيه ناس ربّنا سبحانه وتعالى قدّر ليهم يكونوا مبتلين بالفقر - مهما يجت��دوا
ما بيحقّقوش ثروة

\-

وناس بالعكس - ربّنا سبحانه وتعالى قدّر لهم يكونوا مبتلين بالثروة - فتلاقي
ثرواتهم بتزيد بسرعة غير تقليديّة

إحنا عارفين المعدّل الطبيعيّ لتزايد الثروة - فلمّا بنشوف معدّل فوق الطبيعي��
بنعرفه

\-

التزايد غير الطبيعيّ ده - البعض بيفسّروه بإنّه نتيجة لمم��رسات غير
قانونيّة - سرقة وغسيل أموال كده

لكن - فيه تفسير تاني مهمّ جد��ا - ألا وهو ( الابتلاء بالثروة )

\-

فيه ناس ربّنا سبحانه وتعالى قدّر ل��هم يبتليهم بالثروة - طيّب - همّا دلوقتي
فقراء - هتبقى معاهم ثروة ازّاي ��!

فيبتدوا يدخلوا أيّ مجال - يظبط معاهم - يلاقوا نفسهم بيتكعبلوا في ناس
تطلب منهم شغل كبير فجأة - وتلتزم معاهم ( على غير العادة ) بالسداد -
وبمبالغ كبيرة

\-

فجأة حركة ورا التانية يلاقي نفسه بقى غني

بقيت غني ؟ تم��م - يبدأ الاختبار بقى

\-

ما هو ربّنا سبحانه وتعالى كان ممكن يجعلهم يقوموا من النوم الصبح يلاقوا
شنط الملايين جنب السرير - كانوا هيتجنّنوا

فلازم تحصل أيّ حركات كده تنقلهم بسرعة من الفقر للثروة - عشان يبدأ
اختبارهم

\-

ال 3 اللي باتكلّم عنهم في البوست ده - حقّقوا الثروة في التلاتينات - أو
بدايات الأربعينات

بعد بداية لعملهم في منتصف العشرينات أو أو��خرها لا توحي إطلاقا بالوصول
للثروة دي - ولا الوقت دا يكفي للوصول للثروة دي

\-

خلال الاستشارة - باسمع قصّة المستثمر من يوم ما بدأ لغاية
النهارده

الاتنين الأوّلانيّين لمّا حكوا قصّتهم - قلت لهم صراحة ( إنتوا مب��لين
بالثروة )

\-

التالت كنّا في اجتماع فيه ناس تانيين - فما قدرتش أقولها له - لكن لمّحت له
بيها - إنّ الثروة بتعمل جنون لصاحبها - فلازم ينتبه ليها وإلّا هتدمّره -
وهابعت له البوست ده إن شاء الله

\-

\-

\-

طيّب

خلّينا ننتقل للجزء التاني من المقال

ألا وهو

وهوّا حدّ يكره الثروة - إيه الخطورة يعني إنّ الواحد يكون ثريّ
؟!

\-

يا خبر!!

الخطورة !!!

الثروة أخطر بكتير من الفقر

\-

شيطان الفقر ضعيف

أصله هيوسوس لك بإيه يا ��سرة

هيوسوس لك تشرب مخدّرات - مش هتعرف تشتريها

هيوسوس لك تعطّ - ما في�� ستّ هتعبّرك

\-

لكن شيطان الثروة قويّ - لإنّه يملك الأدوات اللي تساع��ه عليك

\-

يملك لمّا يغويك تشرب مخدّرات - إنّه يخلّيك تجيب أنقى أنواع المخدّرات -
وهيقنعك إنّ دي ما بتضرّش - دي مش المضروبة بتاعة الغلابة - دي حاجة بيور
بتاعة البشوات

\-

يملك مش إنّه يخلّيك تدوّر على واحدة تعطّ معاها - ولكنّه يملك إنّه يخلّيها هيّا
اللي تدوّر عليك

\-

\-

والمخدّرات والنسوان دي أقرب مثال ممكن يتقال ويتفهم

لكن فيه أمثلة أخطر من كده بكتير

\-

فيه ذنوب الغلابة ما يسمعوش عنها أصلا عشان يعملوها

\-

حاج�� مثلا زيّ إنّك تستورد منتجات فاسدة وتوزّعها على الناس - حضرتك كحدّ
غلبان آخر حاجة استوردتها إيه ؟!

ههههههه

\-

فيه ذنب إنّك تتعامل مع شركة عالميّة شغّالة في تجارات مشبوهة - حضرتك كحدّ
غلبان مش هتعرف أسماء الشركات دي أصلا

\-

فيه ذنوب عبارة عن تزاوج المال مع السياسة - في وسطها بتتظلم الناس وتتسرق
حقوقهم - حضرتك كحدّ غلبان هتوصل للذنوب دي ازّاي

\-

��تخيّل الثروة ممكن توصّلك لذنوب إيه ؟!

\-

\-

والكلام مش على الذنوب والحرام بسّ

فيه مخاطر دنيويّة مش هتحصل لك إلّا لو وصلت للثروة

\-

من أ��ّل ظابط المباحث في المدينة اللي فيها شركتك - مناوشاته معاك -
ومساومته ��يك على نسبة من الشراكة في شركتك مقابل الولا حاجة - أتاوة
يعني

\-

أحد هؤلاء الثلاثة نصحته يعيّن عنده ظابط في شركته تحت أيّ مسمّى - قال لي
أنا معيّن عميد شرطة سابق في منصب مش عارف إيه كده

\-

وصولا لإنّك تدخل في شراكات مع ناس أتقل منّك بكتير- وتكون انتا ( بثروتك
الكبيرة ) - أضعف حلقة في السلسلة - الحلقة اللي هيشيّلوها الليلة لمّا
الدنيا تخرب

\-

أو على ��لأقلّ تدخل في خلافات مع ناس بالتقل ده

أذكر في جلسة مع أحد هؤلاء الثلاثة - جاله تليفون كان بيتخانق فيه مع حدّ
مسؤول في الدولة - حاجة كده تحت ا��وزير بشويّة

\-

وفي النصّ مرورا على المشاكل التقليديّة للبيزنس - الت��ويل والشراكات
والمديونيّات والعقود والالتزامات إلخّ

اللي ممكن كلّ نقطة منهم تكون وبال عليك ما تقدرش تفلفص منّه

\-

\-

حضرتك بتخوّفنا من الثروة - مش عاوزنا نغتني يعني ؟!

لأ طبعا

دانا زبايني همّا الأغنياء - أنا عاوزهم يكتروا

أنا مش بخوّفك - أنا ( بحذّرك )

\-

إغتني - الله يوسّع عليك - لكن مهمّ وانتا بتغتني - تكون فاهم انتا داخل على
إيه ؟!

\-

هتقول لي نغتني بسّ وشوف هنعمل إيه - مش هبطّل فعل خير

أقول لك - متأكّد ؟!

طيّب عرفت منين

\-

كنت غنيّ قبل كده - وكنت مقضّيها فعل خير - وبعدين افتقرت - فعارف إنّك لمّا
هتغتني تاني هترجع تعمل خير تاني ؟!

غالبا لأ

يبقى ع��فت منين ؟!

\-

قال تعالى

وَمِنْهُمْ مَنْ عَاهَدَ اللَّهَ لَئِنْ آتَانَا مِنْ فَضْلِهِ لَنَصَّدَّقَنَّ وَلَنَكُونَنَّ مِنَ الصَّالِحِينَ ۝ فَلَمَّا
آتَاهُمْ مِنْ فَضْلِهِ بَخِلُوا بِهِ وَتَوَلَّوْا وَهُمْ مُعْرِضُونَ ۝ فَأَعْقَبَهُمْ نِفَاقًا فِي قُلُوبِهِمْ إِلَى
يَوْم�� يَلْقَوْنَهُ بِمَا أَخْلَفُوا اللَّهَ مَا وَعَدُوهُ وَبِمَا كَانُو�� يَكْذِبُونَ ۝

\-

نعوذ بالله من الخذلان

\-

عاوز تجرّب - تصدّق بالق��يل وانتا فقير - لو قدرت تعملها - يبقى بنسبة كبيرة
هتقدر تداوم عليها لمّا تغتني إن شاء الله

لكن - لو كنت بتقول ( أنا ما باتصدّقش عشان أنا فقير ) - يبقى خاف إنّك لمّا
هتغتني مش هتتصدّق

الفقير يقدر يتصدّق بالقليل - ا��له سبحانه وتعالى لا يزن الصدقة بقيمتها -
ولكن بنسبتها

\-

قال رسول الله صلّى الله عليه وسلّم

سبق درهمٌ مائةَ ألفٍ

كان لرجلٍ درهمانِ فتصدَّقَ أجودُهما

وانطلق رجلٌ إلى عرضِ مالِه فأخذ منها مائةَ ألفٍ فتصدقَ بها

\-

فالشاهد هنا هو النسبة - اللي معاه 2 جنيه - وتصدّق بجنيه - فهو تص��ّق ب 50
% من ماله

واللي معاه 10 مليون جنيه - وتصدّق ب 100 ألف جنيه - فهو تصدّق ب 1 % فقط من
ماله !!

\-

\-

\-

ننتقل للنقطة الثالثة من المقال /

وهي

أنا عرفت إنّي مريض بالمرض اللي انتا بتتكلّم عنّه ده - أعمل إيه
؟!

\-

والإجابة في الحلول التالية /

\-

\#الحلّ\_الأوّل{.underline}(https://www.facebook.com/hashtag/%D8%A7%D9%84%D8%AD%D9%84%D9%91_%D8%A7%D9%84%D8%A3%D9%88%D9%91%D9%84?__eep__=6&__cft__%5b0%5d=AZXbRkwB0LxqvlZhus2i8qaTVAbIc40YUIHPMRdKjwqMI6pyiQ_0XZeR_1JKooDv8Dwki7M64R9bTNMmd26oqZZDzIiu43_jzQx6dhlXSV0VjYQthxbnIQ25jpKsfNzkLcLTU8IffwUuEvnQVAU464k_kqQV25sVA9-zK9Vmefd8rQtFIjQTFkqoM6yhJZgMrQo&__tn__=*NK-R)
/

\-

إشبع من الحلال

\-

لمّا بتشتبع من ��لحلال - سطوة الشيطان عليك بتضعف في الحرام

قلت كده لأحد هؤلاء الثلاثة - قال لي أنا عندي مبدأ بسمّيه ( مصمص
الحلال )

\-

حضرتك إشرب قهوة - أغلى قهوة في العالم - عشان لمّا الشيطان يغويك إنّ نوع
المخدّرات الفلاني بيعمل مزاج - تلاقي نفسك بتعمل مزاجك بنفسك
بالقهوة

\-

أحد هؤلاء الثلاثة ��عدد - متزوّج على زوجته - فده يعفّه من النظر
للحرام

\-

فقبل ما تسيب با�� للشيطان إنّه يغويك في فتنة ما - إشبع من الشكل الحلال من
هذه الفتنة

\-

\#الحلّ\_الثاني{.underline}(https://www.facebook.com/hashtag/%D8%A7%D9%84%D8%AD%D9%84%D9%91_%D8%A7%D9%84%D8%AB%D8%A7%D9%86%D9%8A?__eep__=6&__cft__%5b0%5d=AZXbRkwB0LxqvlZhus2i8qaTVAbIc40YUIHPMRdKjwqMI6pyiQ_0XZeR_1JKooDv8Dwki7M64R9bTNMmd26oqZZDzIiu43_jzQx6dhlXSV0VjYQthxbnIQ25jpKsfNzkLcLTU8IffwUuEvnQVAU464k_kqQV25sVA9-zK9Vmefd8rQtFIjQTFkqoM6yhJZgMrQo&__tn__=*NK-R)
/

\-

سارع في الخيرات

\-

الخيرات بتشدّك ناحيتها - فتستمتع بيها - وتنفّر�� من الحرام - هتكره
الحرام - مش بسّ هتقاومه

\-

قعدت مرّة مع صاحب مصنع - قعد يحكي له عن ( أصيع طرق الحجّ ) !!

الراجل ما شاء الله بيحجّ تقريبا كلّ سنتين تلاتة مرّة - وبقى عارف ازّاي يحجّ
بسهولة - وبتكاليف قليّلة

\-

أحد الثلاثة اللي باتكلّم عنهم قال لي كلمة - رعبتني - قال لي ( أنا لو متّ
د��وقتي - ما ابقاش خايف )

فانا قلت أعوذ بالله - أستغفر الله - طبعا ما ينفعش حدّ يكون مطمئنّ بالشكل
ده

\-

وبعدين رجعت فكّرت فيها - ففهمت إنّه يقصد إنّه عامل كلّ اللي يقدر
عليه

\-

يعني مثلا /

قعد يدوّر على حدّ يعمل له حسابات الزكاة لشركته - لحدّ ما وصل ل د باسم
عليوة

ولمّا حسبها له - ��قى مستقلّ بيها !!

\-

كنت في زيارة لصاحب مزرعة قبل العيد الماضي - لقيته بيشاور لي على عجل
سمين - وبيقول لي دا الضحيّة

إلى غير ذلك من الأمثلة ��ن أعمال الخير التي يقوم بها الأثرياء الذين
يخافون من ثرواتهم - يخافون منها - وليس عليها

\-

\#الحلّ\_الثالث{.underline}(https://www.facebook.com/hashtag/%D8%A7%D9%84%D8%AD%D9%84%D9%91_%D8%A7%D9%84%D8%AB%D8%A7%D9%84%D8%AB?__eep__=6&__cft__%5b0%5d=AZXbRkwB0LxqvlZhus2i8qaTVAbIc40YUIHPMRdKjwqMI6pyiQ_0XZeR_1JKooDv8Dwki7M64R9bTNMmd26oqZZDzIiu43_jzQx6dhlXSV0VjYQthxbnIQ25jpKsfNzkLcLTU8IffwUuEvnQVAU464k_kqQV25sVA9-zK9Vmefd8rQtFIjQTFkqoM6yhJZgMrQo&__tn__=*NK-R)
/

\-

عليك بصحبة الصالحين

\-

الصاحب ساحب - فيه صاحبك صاحب مصنع بردو - دارس طرق الفساد والسرقة -
والمخدّرات والعطّ

وفيه ص��حب - صاحب مصنع بردو - عارف أصيع طرق الحجّ

هل يستويان

\-

قال رسول الل�� صلّى الله عليه وسلّم

الرجل على دين خليله، فلينظر أحدكم من يخالل

\-

\#الحلّ\_الرابع{.underline}(https://www.facebook.com/hashtag/%D8%A7%D9%84%D8%AD%D9%84%D9%91_%D8%A7%D9%84%D8%B1%D8%A7%D8%A8%D8%B9?__eep__=6&__cft__%5b0%5d=AZXbRkwB0LxqvlZhus2i8qaTVAbIc40YUIHPMRdKjwqMI6pyiQ_0XZeR_1JKooDv8Dwki7M64R9bTNMmd26oqZZDzIiu43_jzQx6dhlXSV0VjYQthxbnIQ25jpKsfNzkLcLTU8IffwUuEvnQVAU464k_kqQV25sVA9-zK9Vmefd8rQtFIjQTFkqoM6yhJZgMrQo&__tn__=*NK-R)
/

\-

ما تخلّيش فلوس في إيدك

\-

خد المليون الربح من هنا - دخّله هنا - اشتري بيه خامة - اشتري بيه أرض -
ما تسيبوش في الخزنة

الفلوس فيها شيطان

وتراكمها - وكنزها - بيغريك تعمل أيّ حاجة - وما تعرفش الحاجة دي هتبقى صحّ
و��ّا غلط

\-

\#الحلّ\_الخامس{.underline}(https://www.facebook.com/hashtag/%D8%A7%D9%84%D8%AD%D9%84%D9%91_%D8%A7%D9%84%D8%AE%D8%A7%D9%85%D8%B3?__eep__=6&__cft__%5b0%5d=AZXbRkwB0LxqvlZhus2i8qaTVAbIc40YUIHPMRdKjwqMI6pyiQ_0XZeR_1JKooDv8Dwki7M64R9bTNMmd26oqZZDzIiu43_jzQx6dhlXSV0VjYQthxbnIQ25jpKsfNzkLcLTU8IffwUuEvnQVAU464k_kqQV25sVA9-zK9Vmefd8rQtFIjQTFkqoM6yhJZgMrQo&__tn__=*NK-R)
/

\-

ما تعرّضش نفسك للفتنة

\-

في زيارة مصنع الأمس - خدت جولة في المصنع - بقيت سعيد جدّا في آخر الجولة
إنّي ما شفتش ولا بنت في المصنع - مع إنّ المصنع كبير وفيه عشرات
العمّال

\-

تخيّل صاحب المصنع ده - شاب�� ثلاثيني - مليونير - لو تحت إيده بنات في
الشغل - ممكن الموضوع يوصل لإيه ��!

ولو هوّا محترم - همّا ممكن يعملوا إيه ؟!!

يا خرابي عليهم وعلى شياطي��هم

\-

عشان كده ربّنا سبحانه وتعالى لم ينهنا عن الزنا نفسه - ولكن عن ( ��لاقتراب
) من الزنا

قال تعالى

وَلَا تَقْرَبُوا الزِّنَا ۖ إِنَّهُ كَانَ فَاحِشَةً وَسَاءَ سَبِيلًا

\-

وخصوصا لمّا يبقى الضحيّة غنيّ - الشياطين بتتجنّن

\-

قال الشاعر

إنّ الدراهم في المواطن كلّها - تكسو الرجال مهابة وجمالا

فهي اللسان لمن أراد فصاحة - وهي السلاح لمن أراد قت��لا

\-

فلو انتا مسيطر على نفسك - إعرف مقدار الضغط اللي هيكون على الطرف التاني
تجاه ثروتك

\-

حتّى الرجّالة - هتلاقيهم بيتخنّثوا في التعامل معاك !!

هتلاقي منهم المنافق والمتملّق والعصفورة و و و

ومش بعيد تلاقي فيهم اللي يدلّك على المخدّرات - والديّوث !!!

\-

فحافظ على نفسك من ظهور علامات الثراء عليك - هتبقى عاملة زيّ ريحة الوردة
اللي بتلمّ عليها الن��ل !!!

\-

ما تعرّضش نفسك للفتنة - وبعدين تقول ( أقاومها ازّاي )

\-

ما ت��رّضش نفسك للفتنة بإنّك تظهر بشكل واضح في المدينة بتاعتك - فتلفت نظر
الذئاب والثعالب من حولك - ذئاب القوّة - وثعالب المكر

\-

شتّت استثماراتك - بحيث ما يبانش ليك في كلّ مكان إلّا حاجة بسيطة ما تلحقش
تلفت الانتباه - ويكون مجموعها عندك انتا بسّ

\-

قال رسول الله صلّى الله عليه وسلّم

لا ينبغي لمؤمن أن يذل نفسه ،

قالوا : وكيف يذل نفسه ؟

قال : يتعرض من ال��لاء ما لا يطيق

\-

يعني انتا شابّ - ليه تعرّض نفسك لفتنة النساء وأنت ل�� تطيقها - أنت بذلك
تذلّ نفسك

إنتا معاك فلوس - لكن مش معاك القوّة اللي ��حميها - ليه تعرّض نفسك لقوّة
أكبر منّك تغتصب منك هذه الثروة

\-

وما ت��رّضش الناس اللي حواليك للفتنة

أنا نصحت بموضوع ( إشبع من الحلال ) - يعن�� مثلا اشتري عربيّة
فخمة

لكن !!

ما تروحش بيها وسط العمّال الغلابة

\-

ما يبقاش العامل جاي بموتوسيكل - ويشوفك جايّ ببي إمّ X6

ما هو هيفتن !!

\-

خلّي المرسيدس أو البي إمّ لبيتك ولزوجتك وأولادك - لكن راعي مشاعر ا��عمّال
البسطاء

\-

فيه تشجيع من الشرع على لبس الثياب المتواضعة - من ضمن فوائد ذلك الحفاظ
على قلوب الفقراء

قال رسول الله صلّى الله عليه وسل��م

مَنْ تَرَكَ اللِّبَاسَ تَوَاضُعًا لِلَّهِ وَهُوَ يَقْدِرُ عَلَيْهِ دَعَاهُ اللَّهُ يَوْمَ القِيَامَةِ عَلَى رُءُوسِ
الْخَلَائِقِ حَ��َّى يُخَيِّرَهُ مِنْ أَيِّ حُلَلِ الإِيمَانِ شَاءَ يَلْبَسُهَا

\-

فحضرتك خلّي عربيّة عاديّة تروح بيها الشغل - وتروح الشغل بلبس
متواضع

��كن رغد العيش خلّيه لأهلك

\-

وبالمناسبة /

أختم بموضوع أهلك ده

\-

حضرتك كحدّ صنعت الثروة ( وهي من رزق الله سبحانه وتعالى ) بتكون اتكويت
بن��رها - فتقدر تمسك إيدك عن الإنفاق والإسراف والبذخ والتبذير

\-

لكن - زوجتك وأولادك - ناقصو عقل ودين - خيالهم في الثروة إنّ دي الحاجة
اللي اتعم��ت عشان ( نتمتّع بيها )

يا حلاوة !!!

\-

فحضرتك لازم تسيطر عليهم - وده أصعب من سيطرتك على نفسك - لإنّك زيّ ما قلت
لك عارف قيمة الفلوس - فمش هتفرت��ها في الفاضي والمليان

\-

بينما همّا - زوجتك وأولادك - معتبرين ده حقّ ��ن حقوقهم الأصيلة - ومعتبرنه
عادي - عادي إنّ الناس كلّها يكون معاهم ملا��ين ويفرتكوها !!!

\-

قال تعالى

يَا أَيُّهَا الَّذِينَ آمَنُوا إِنَّ مِنْ أَزْوَاجِكُمْ وَأَوْلَادِكُمْ عَدُوًّا لَّكُمْ
فَاحْذَرُوهُمْ

\-

إحذر المال

المال مرض

الثروة شيطان

\-

قال رسول الله صلّى الل�� عليه وسلّم

تعس عبد الدينار والدرهم والقطيفة والخميصة، إنْ أُعطِي ر��ي، وإن لم يُعطَ لم
يرضَ

\-

وأختم بالذي هو خير

قال الله سبحانه وتعا��ى

تِلْكَ الدَّارُ الْآخِرَةُ نَجْعَلُهَا لِلَّذِينَ لَا يُرِيدُون�� عُلُوًّا فِي الْأَرْضِ وَلَا فَسَادًا ۚ
وَالْعَاقِبَةُ لِلْمُتَّقِينَ
