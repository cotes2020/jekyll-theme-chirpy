---
layout: post
title:  البخل عن النفس
date:   2024-04-10T00:00:01+03:00
author: Mahmoud Marzouk
categories: 0 - مفاهيم حياتيّة
published:  true
---
السلام عليكم\
-\
إزّاي تبقي بخيل علي نفسك\
وبتلوم الحياة إنّها مش كريم�� معاك ؟!\
-\
ازاي اطلب منك السي في تتنرفز\
ازاي اطلب منك ملف عن شركتكم ت��ول لي مش موجود\
ازاي احط اعلان توظيف\
الاقي واحد سايب تليفونه ومنتظر الشركة تكلّمه\
-\
ده مالوش الا تفسير واحد\
انك بخيل علي نفسك\
-\
ازاي اقول لك محتاجين خدماتك (في العموم)\
تقوم تسالني (أيّ خدمات بالتحديد؟)\
ليه يا فندم بتسأل السؤال ده\
اطرش خدماتك كلّها هنا وأنا ممكن احتاج خدمة من��م\
ليه عاوزني احدّد لك نقاط معيّنة\
ليه بتضيّق دايرة الخير اللي جايلك - ده بدل ما توسّعها ؟!\
-\
ما انا ممكن اقول لك علي نقاط تختلف عن الخدمات اللي عندك\
وممكن انتا لما تقول لي علي خدمات عندك انا ما كنتش طالبها\
ساعتها هتلمع أفكار قدّامي أحتاج فيها خدماتك دي\
ليه بتقفل الطريق علي نفسك\
-\
وبعدين ايه الكارثة اللي هتحصل لك لما تقول لي علي خدماتك\
هتتفضح في البلد يعني\
اهل عروستك هيفسخوا خطوبتك\
ليه فسخت خطوبة بنتك من فلان يا ��اج\
اصل فيه واحد غريب اطلع علي خدماته\
واحنا عيلة محافظة انتا عارف\
-\
الحقيقة ان الناس عندها بخل علي نفسها رهيب\
البخل ده مردوده واحد وأوحد ��وحيد\
إنّك بتتحرم من خير كبير وكتير كان هيجيلك\
ضاع بسبب انك مش مجهز ا��باسبور مثلا\
ضاع بسبب انك ما فتحتش الايميل\
-\
السي في بتاعك قديم\
او مش حاطه ع الموبايل فما عرفتش تبعته واتس\
او عندك شركة ومش عامل لها بروفايل\
(بروفايل الشركة زي سي في الأفراد)\
-\
ضاع بسبب انك شفت طلب توظيف ما فهمتوش\
قمت ما بعتتش السي في بتاعك\
مش لازم تفهمه يا حبيبي\
ابعت وخلاص\
ولما مسؤول الاتش ار في الشركة يبقي يتنرفز ما يبقي يتحرق\
ما يتنرفز ولا يتفلق انتا مالك\
هوّا حدّ عيّنك دادة ليه\
ده شغله وبياخد عليه مرتّب\
-\
ولمّا تبعت سي في عشرين صفحة وما يتقرأش\
تبقي انتا اللي بخيل علي نفسك\
��ما تضيع الخير اللي كان جايلك بايدك تبقي انتا السبب\
لما اطلب سيفيهات الاقي واحد مصور السي في بتاعه بالموبايل\
وباعتلي الصور\
اقوم انا عامل ديليت للصور من غير ما ابص عليها\
واقوم فاتح السي في اللي بعده\
مين اللي ��لم صاحب السي في ده\
انا ولا هوّا ؟\
-\
ما هو انتا لو ده مستوي اهتمامك بن��سك\
يبقي لما تشتغل في مال غيرك هيبقي مستوي اهتمامك بيه ايه ؟!\
هيبقي زفت طبعا\
-\
يبقي انا ازاي ائتمنك علي شغلي\
عشان اطلب منك تقرير بعد كده\
تكتبهولي علي الورق اللي كان ملفوف فيه سندوتشات الطعميّة\
-\
ما انا ابقي مدير استاهل فعلا\
لاني قبلتك وانتا باعت السي في بتاعك مصورهولي بالموب��يل\
وانا قبلته\
يبقي استاهل واستحمل\
-\
ليه مش حاطط تليفونك علي الفيسبوك\
لو انا فتحت بروفايلك وعجبني شغلك\
اجيب سيادتك منين\
اكلّم الهيئة العامّة للاستعلامات يعني\
اجيب ايميلك من مركز معلومات مركز الوزراء\
ولا من الجهاز المركزي للتعبئة والإحصاء\
ليه بتتحجّب عنّنا\
ليه العفّة و��لنقاء والطهارة اللي انتا فيها دي\
-\
لما اقول لك فيه معرض يوم كذا وتقول لي ياااااه\
دي القاهرة بتبقي زحمة قوي يوم الخميس\
لما اقول لك فيه درس ��ذا ع اليوتيوب شوفه\
تقول لي ياااااه - ده ساعة ونص - كتير قوي\
خلاص ماشي - كتير كتير\
بس ليه بترجع تشتكي بعد كده ان ما حدش بيعلم حدّ\
ما التعليم موجود اهو\
بس انتا اللي اغتنيت وما بقيتش محتاج\
ووقتك بقي مهم لدرجة انك مستخسر تضيع ساعة ونصّ بحالهم\
في مشاهدة فيديو تعليمي\
مين اللي بيبخل علي مين ؟!\
جوجل ويوتيوب فيه معلومات لو قعدت تتعلّمها طول عمرك\
هتموت وانتا جاهل بردو\
ليه بتقول ان ما حدّش بيعلّم حدّ\
-\
الحقيقة انك انتا الل�� بخيل علي نفسك\
-\
بس ارجع واقول ان جريمتك في حق نفسك\
بتخش المحكمة وبت��خد حكم في ساعتها\
وانتا اللي بتنفذ الحكم وانتا اللي بتدفع الغرامة\
وا��قي لوم علي الشركات واصحابك والملعب والنجيلة والحكّام\
انتا حرّ
