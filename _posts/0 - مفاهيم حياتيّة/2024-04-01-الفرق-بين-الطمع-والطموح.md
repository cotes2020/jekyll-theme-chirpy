---
layout: post
title:  الفرق بين الطمع والطموح
date:   2024-04-10T00:00:01+03:00
author: Mahmoud Marzouk
categories: 0 - مفاهيم حياتيّة
published:  true
---
إيه الفرق بين الطمع والطموح

\-

الفرق بين الطمع والطموح هو الرضا

\-

فيه واحد بيكسب 10 مليون جنيه في السنة - وعاوز أكتر - وهوّا
طمّاع

وواحد بيكسب 10 مليون جنيه في السنة - وعاوز أكتر - وهوّا طموح

\-

الفرق إنّ الأ��ّل شايف إنّ ( حقّه ) يكسب أكتر من كده

شايف إنّه بيكسب 10 مليون جنيه ( بسّ ) في السنة - عشان العمّال بيسرقوه -
وعشان الناس بتحقد عليه وتحسده

شاي�� إنّ فيه واحد تاني بيكسب 20 مليون في السنة - هوّا أحسن منّي في إيه -
دانا باتعب أكتر منّه

\-

نفس الشعور الساذج اللي عند الفقير اللي بيقول لنفسه ليه الغنيّ بيكسب أكتر
منّي

هتلاقيه ( بنفس سذاجته ) عند واحد مليونير في نظرته لواحد
ملياردير

\-

الفرق مش في الفلوس - الفرق في العقليّة

ممكن يكون مليونير - وعقليّته بسطحيّة وسذاجة واحد فقير

\-

بينما الطموح - بيكسب ال 10 مليون

أوّلا بيحمد ربّنا سبحانه وتعالى عليهم

ثانيا بيطلّع حقّ ربّنا سبحانه وتعالى فيهم

ثالثا بيشوف الفضل بقى بعد الحقّ - الص��قة بعد الزكاة

\-

ولمّا يبصّ للّي بيكسب أكتر منّه - يقول ( الله يعينه على ما ابتلاه ) -
بيعتبر المال ابتلاء

وبيفكّر في ابتلاء نفسه هوّا - واز��اي ينجو منّه - مش بيشغل باله بابتلاءات
الآخرين

\-

بيعمل اللي عليه

��يحمد الله سبحانه وتعالى على عطائه

ولا يمدّ عينيه إلى عطاء الله سبحانه وتعالى للآخرين

\-

وبعد دا كلّه يسأل نفسه بهدوء عقل وطيب نفس

( يا ت��ى ممكن نعمل إيه أحسن من اللي بنعمله - عشان نكسب أكتر من اللي
بنكسبه )

\-

فيعمل - فيوفّق - فيحمد الله سبحانه وتعالى

أو لا يوفّق - فيحمد الله س��حانه وتعالى بردو - ويرجع يعيد المحاولة بشكل
تاني وتالت

\-

لكن الملا��م ليه دائما هو شعور ( الرضا والحمد )
