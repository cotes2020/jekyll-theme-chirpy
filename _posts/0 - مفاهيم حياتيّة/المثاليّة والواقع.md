---
layout: post
title:  المثاليّة والواقع
date:   2024-04-10T00:00:01+03:00
author: Mahmoud Marzouk
categories: 0 - مفاهيم حياتيّة
published:  true
---
لما احكي لك عن الصورة المثالية\
وانتا شايف انها تختلف عن الواقع\
-\
فالمطلوب ان سيادتك تغير الواقع\
مش انا اللي اتخلي عن صورتي المثالية\
-\
انا اساسا بابذل مجهود\
عشان اعرف الصورة المثالية دي المفروض تكون عامله ازاي\
-\
يعني عشان اعرف المؤسسة المثاليّة شكلها عامل ازاي\
الشركة الفلانيّة بتسوّق منتجاتها بشكل مثالي ازّاي\
المصنع المثالي شغال ازاي\
-\
ومجهود تاني عشان اعرف\
ازاي انقلك من وضعك الحالي للصورة المثالية\
-\
تقو�� انتا تختزل الموضوع\
في ان اصل الظروف هيا اللي مخليانا نشتغل في مصنعنا بالطريقة
الفلانيّة\
-\
خلاص\
خلّيك في الظروف - بتتصل بيا اساسا ليه\
-\
انتا بتدفع لي فلوس عشان انقلك من وضعك ده لوضع تاني\
مش علشان تحكي لي عن الظروف اللي مخلّياك في الوضع الحالي\
انا مش اخصائي اجتماعي\
-\
انا مهت�� ادرس الوضع الحالي فقط عشان اغيره\
مش علشان اقتنع بانه الزامي\
-\
لما تروح للدكتور\
ويوصف لك دوا\
وتلاقي الدوا مر\
-\
سيادتك لازم تستحمل مرار�� الدوا\
مش الدكتور اللي يغير وصفته للعلاج\
-\
الدكتور هوا اللي عارف ال��فروض معدل النبض يبقي كام\
وضغط الدم يبقي كام\
ودرجة الحرارة تبقي كام\
-\
وهوا اللي عارف ايه الدوا اللي يزود وينقص كل واحد منهم\
فلما يوصف لك الدوا عشان يوصلك للوضع المثالي\
اسمع كلامه\
-\
كلامك عن الواقع والظروف ��ش هيقدّم ولا هياخر\
دورك انك تتعامل مع الظروف دي وتغير الواقع ده\
مش ت��عايش معاهم\
-\
اوعي تكون فاكر انك لما تحكي لي عن الواقع بتفاجئني\
انا عارف الواقع\
انا شايفه اساسا - مش محتاج مجهود عشان اعرفه\
-\
وشايفك وانت�� فاشل وسط كومة من الفشلة اللي زيك\
وباوصف لك ازاي تخرج من بين الفشلة دول\
-\
انتا بقي عاوزني اجيب لك النجاح لحد عندك\
وافصّله علي ظروفك الخاصة\
لا يا حبيبي - خليك وسط فشلك\
-\
او - قوم واتحرك معايا ناحية النجاح\
-\
ا��ا باوصف لك الطريق اللي ينقلك من هنا لهناك\
باوصف لك طريق بين الشوك وال��دغال عشان توصل\
-\
انا عارف ان الطريق مليان عقبات وصعوبات\
حضرتك لازم ��تخطاها\
-\
والا\
لو كان فيه طريق سهل للوصول\
كان كلنا وصلنا\
-\
الفكرة ��لها في زيادة صعوبة طريق الوصول\
فالكل بيرفض دخول الطريق اصلا\
وبيتهموا اللي بيشجعهم علي الدخول بانه غائب عن الواقع\
-\
خليكوا في الواقع بتاعكوا\
اشبعوا بيه\
-\
لكن\
فيه واحد هيقبل التحدي\
وهيوصل\
وهينجح إن شاء الله\
-\
وساعتها\
كالعادة - قولوا ان الظروف هيا اللي ساعدته\
اصل حظه حلو\
-\
((( اولئك الذين يقفون علي القمّة - لم يهبطوا من السماء )))\
-\
لما اقول ��ك الخطا في شغلك كذا\
فكّر انك تغيّره - تصلّحه\
-\
ما تفكرش انك تقنعني اننا لازم نعمل الخطا ده\
اصله غصب عننا\
اصلنا مضطرين\
-\
خلاص\
خليكوا مضطرين\
-\
بس ما تسالنيش ليه الشركة بتخسر\
انتا مضطر تخسر بردو\
-\
لو انتا ��ايف ان فيه حد هيوصف لك طريق سهل للنجاح\
براحتك\
الحد ده في الخيال\
-\
ا�� موجود في الحقيقة - بس نصاب\
براحتك معاه\
-\
انتا اساسا عشان تعرف الطري�� الصعب للوصول للنجاح\
ده في حد ذاته صعب\
ما بالك بقي باللي بيبحث عن الطريق السهل للنجاح\
-\
والا\
ما كنتش هتشوف الكم ده من اصحاب الشركات اللي ��يشتكوا\
-\
هما اساسا مش عارفين الطريق\
رغم انهم بيديروا مصانعهم من سنين\
-\
انتا بطنك معاك من سنين\
لما بطنك بتوجعك ؟ بتعرف تعالجها ؟!\
-\
فيه ��د دي شغلته انه يعرف الخلل فين وعلاجه ايه\
انتا شغلتك تدير مصنعك\
بس مش شغلتك تعرف الخلل فين ويتصلّح ازاي\
-\
والا - ببساطة - كان كل المصانع طلع�� في السما\
-\
انتا لما بتدخل مطعم سمك\
بتحس بريحة مش ظريفة في الأوّل\
-\
بعد شويه\
ما بتحسّش بيها\
-\
ده بالظبط الفرق بيني وبينك\
-\
انتا قاعد ف�� مطعم السمك من ساعة\
انا لسه داخل\
فانا اللي هحس بالريحة اللي مش ظريفة\
-\
انما انتا - استحالة\
-\
انتا نفس الغلط بيحصل في مصنعك كل يوم\
بس عمرك ما هتحسّ بيه\
-\
فلما اقول لك المشكلة في الحتة الفلانية\
انتا مثلا عام�� المطبخ في مطعمك بحري\
المفروض تعمله قبلي مع اتجاه خروج الهوا\
يبقي تسمع كلامي\
-\
مش تقعد تقنعني ان ابوك الحاج الله يرحمه بني المطعم كده\
وا��ل عشان نغير لازم نهد في الحيطان\
والمطعم قديم وانا خايف ع الاساسات\
-\
اه وبعدين\
فاكر قلبي هيرقّ يعني\
ولا الدموع\
-\
المطبخ مكانه غلط يا حاجّ ولازم تغيره\
مش عاوز تغيره انتا حر وانا ماشي\
-\
وشوف حد تاني بقي يعمل لك نظام تكييف مركزي بملايين\
ونظام تهوية جاي م اليابان\
-\
اصل اليابان كلها مطاعم سمك - والمساحات هناك ضيقة\
فاخترعوا النظام ده - وانا كنت ف ا��يابان من اسبوع\
الفرخة عندهم مش إلها وراك\
-\
وهياكل دماغك بالكلمتين ويلهف المعلوم\
وبردو المشكلة مش هتتحلّ\
-\
النجاح صعب - عشان كده مش كل الناس ناجحين\
عندنا وزن 100 كيلو\
مش كل الناس قادرة تشيله\
مش عشان العيب ف��ه هوا\
العيب في الناس انهم ضعاف\
-\
طب والصح ايه\
الصح انك تتمرن وتتعب ��شان تقدر تشيله\
مش تطلب من لجنة التحكيم انها تقلل الوزن\
-\
او تدّعي ان ما هو كل الناس ضعيفة\
وبناءا عليه لجنة التحكيم ما عندهاش وعي بالواقع\
-\
لو النجاح كان سهل - كان كل الناس نجحت\
وساعتها - كنت هتحس ان زيك زي الناس\
وكنت هتحس انك عاوز تتميز عنهم\
-\
يعني كنت هتحس انك فاشل\
وهتفضل في الدايرة دي طول الوقت\
بتحقق نجاح - وكل الناس بتحققه - لانه سهل\
فبتحس انك فاشل\
-\
والحل\
ان النجاح يكون صعب - فما ينجحش الا المجتهد\
صعوبة الاختبار هي ميزة للطالب الشاطر\
لانها بتديله فرصة يتميز عن الطالب الخايب\
-\
الطالب الخايب بيشتكي ان اللي حط الامتحان ظالم\
لا يا حبيبي - ده امتحان\
هدفه الاساسي هوا اني افرق الناس من بعضها\
-\
وكذلك هي الحياة
