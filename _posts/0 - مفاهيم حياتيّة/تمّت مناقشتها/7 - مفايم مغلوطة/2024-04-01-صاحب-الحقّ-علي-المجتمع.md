---
layout: post
title:  صاحب الحقّ علي المجتمع
date:   2024-04-10T00:00:01+03:00
author: Mahmoud Marzouk
categories: 7 - مفايم مغلوطة
published:  true
---
السلام عليكم\
من ضمن النماذج اللي بنقابلها\
من بين الناس اللي عاوزة تعمل مشاريع\
بيكون نموذج الشابّ اللي متخيّل\
إنّه من حقّه علي المجتمع إنّ المجتمع يدعمه\
-\
في إحدي المسرحيّات\
محمّد صبحي كان مديون ب 10 آلاف ج��يه للشركة\
فقال لمدير الشركة اخصموهم من مرتّبي\
فمدير الشركة قال له إ��تا مرتّبك 100 جنيه\
لو قعدت أخصم لك من مرتّبك عشر سنين\
مش هتقدر تسدّد ا��مبلغ ده\
فمحمّد صبحي قال له\
أنا مستعدّ أسدّد لك المبلغ في 10 شهور بسّ\
فالمدير قال له إزّاي ؟!\
فقال له خلّي مرتّبي ألف جنيه في الشهر\
وأنا أس��ّد لك ال 10 آلاف جنيه في 10 شهور بسّ\
-\
النموذج ده موجود في الناس المقبلين علي البيزنس\
النموذج اللي شايف\
إنّ المجتمع المفروض هوّا اللي يدعمه عشان ينجح\
-\
بردو ممكن قصدي ما يكونش واضح\
فخلّينا نضرب أمثلة توضّح المقصود\
-\
شاب فتح مصنع ملابس\
عمل الهدوم أغلي من المنافسين\
ليه يا مولانا ؟!\
يقول لك ما هي المواد الخام غالية\
ومرتّبات العمّال غالية\
-\
الس��ال هنا بيقول\
\" وأنا كزبون مالي ومال المأساويّات دي ؟!!! \"\
الشابّ ده متخيّل إنّ الزبون\
من واجبه إنّه يشتري منتجاته الغالية\
عشان يساعده في مواجهة غلاء الخامات والأجور\
-\
نفس الشابّ أهمل في تغليف الملابس\
ليه ي�� مولانا ؟!\
يقول لك ما هو أصل التغليف هيزوّد التكلفة\
الشابّ ده هنا متوقّع\
إنّ الزبون من واجبه يقبل المنتج بدون تغليف\
كنوع من أنواع المساعدة لشابّ طموح\
لسّه فاتح مصنع جديد\
والسؤال بيكرّر نفسه\
\" أنا كزبون - م��لي ومال مشاكلك دي ؟!!! \"\
-\
نفس الشابّ لغي الدندشة\
اللي كانت موجودة في النموذج الأصلي\
يعني مثلا ملابس أطفال\
كان عليها رسومات مطبوعة بشكل م��\
والسوق كلّه منزّل النموذج ده مطبوع بالشكل ده\
فالشابّ ده لغي الطباع��\
ليه يا مولانا ؟!\
يقول لك أصل المطبعة هتاخد منّي فلوس كتير\
وأنا فاتح جديد إنتا عارف\
أيوه أنا عارف - وبعدين\
لا ما أنا باعتباري لسّه فاتح جديد\
فمش هقدر أنزّل النموذج كامل\
زيّ اللي فاتحين من سنين\
أيوه بردو وأ��ا مالي\
انا كزبون مالي ومال إنّك فاتح جديد ولا قديم\
هل إنتا\
والكلام ��وجّه للشابّ اللي فاتح المشروع\
هل إنتا هتقبل تشتري منتج ناقص بنفس الس��ر\
بغضّ النظر اللي مصنّعه جديد ولا قديم\
-\
إذا كنت إنتا ما حسبتش تكاليفك\
ورميت نفسك في البحر بدون حسابات\
وغرقت\
ما تغرق ولا تغور في داهية\
أنا كزبون مالي ومال اللي إنتا بتقوله ده ؟!
