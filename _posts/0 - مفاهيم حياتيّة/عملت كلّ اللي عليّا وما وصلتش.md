---
layout: post
title:  عملت كلّ اللي عليّا وما وصلتش
date:   2024-04-10T00:00:01+03:00
author: Mahmoud Marzouk
categories: 0 - مفاهيم حياتيّة
published:  true
---
السلام عليكم\
أنا باستغرب جدّا لمّا ألاقي حدّ بيقول\
أنا عملت كلّ اللي عليّا عشان أوصل لكذا\
وما وصلتش\
-\
الموضوع عبارة عن بسط ومقام\
البسط ��و الحاجات اللي إنتا عملتها\
المقام هو الحاجات اللي المفروض تعملها\
-\
فإنتا لمّا بتقول إنّك عملت كلّ اللي عليك\
فإنتا بتساوي البسط والمقام\
-\
السؤال بقي هنا هو\
هل إنتا تعرف المقام أساسا ؟\
وعرفته منين ؟\
-\
الح��يقة إنّك ما تعرفش المقام\
لكنّك بتعتبر إنّ البسط بتاعك هوّا هوّا المق��م\
يعني بتعتبر ال 5 خطوات اللي إنتا عملتهم\
همّا همّا الخطوات الكاملة ��للي كان المفروض تعملها\
فبتقول إنّك عملت كلّ اللي كنت المفروض تعمله\
��ده إنتا محقق 5 من 5\
يعني 100 %\
-\
وكده إنتا برئ\
وأكيد الخطأ في مكان آخر\
مش الخطأ مثلا إنّ المقام 10 وإنتا اعتبرته 5\
-\
حتّي إنّ البعض بيتجرّأ وينسب الخطأ ده لربّنا\
هتقول لي إزّاي ؟!\
ما حدّش بينسب الخطأ لربّنا أبدا\
-\
طيّب\
اسمع دي\
عمرك سمعت حدّ بيقول\
أنا عملت كلّ اللي عليّا بسّ ربّنا ما وفّقنيش\
كتير بيقولوها طبعا\
آهو ده بيعتبر نفسه مش غلطان في حاجة\
ولو فيه حدّ غلطان في الموضوع فهوّا ربّنا\
إنّما الشخص ده جميل\
ده عمل كلّ اللي عليه يا جدع\
بسّ التقصير من عند ربّنا بقي هنعمل إيه لربّنا\
-\
فموضوع إنّك عملت كلّ اللي عليك ده\
يستلزم إنّك تكون أساسا عارف إيه الل�� عليك\
-\
وموضوع إنّك تكون عارف إيه اللي عليك\
ده موضوع صعب أساسا\
بل إ��ّك لو عرفت كلّ اللي عليك\
فإنتا تقريبا قطعت 90 % من المشوار\
-\
معظم مشاكل الناس بتدور في إنّهم\
مش عارفين الأسئلة المطلوب إجابتها أساسا\
أمّا الإجابة فهي الجزء السهل من الموضوع\
فابحث عن الأسئلة قبل الأجوبة\
-\
ص��حبنا بقي اللي بيقول إنّه عمل كلّ اللي عليه ده\
اعتبر إنّ الامتحان مكوّن فقط\
من الأسئلة اللي هوّا عارف إجاباتها\
واعتبر نفسه ناجح وجايب الدرجة النهائية\
البسط عنده يساوي المقام\
يعني هوّا جايب 100 %\
-\
كتير ألاقي ناس باعتين لي السيفيهات بتاعتهم\
ويقول لك إنّ مستواه في الإنجليزي جيّد جدّا\
أو ممتاز مثلا\
السؤال بقي هو\
إنتا عرفت منين إنّك ممتاز أو جيّد جدّا\
هوّا ببساطة بيقارن نفسه بنفسه\
يعني\
بيقارن الحاجات اللي هوّا بيعرف يقولها بالإنجليزي\
بالحاجات اللي هوّا بيحتاج يقولها بالانجليزي\
فتلاقيه بيقدر يقول كلّ اللي هوّا محتاج يقوله\
يبقي هوّا إيه\
يبقي هوّ�� ممتاز طبعا\
-\
لكن السؤال الحقيقي هو\
احسب لي نسبة الحاجات اللي إنتا بتعرف تقولها\
مقارنة بالحاجات اللي أنا محتاجك تقولها\
مش اللي إنتا محت��ج تقولها\
-\
ناس كتير تكلّمني\
عاوزين ياخدوا كورس السوليدووركس المستوي المتقدّم\
أسألهم\
إنتوا عارفين الأساسيّات ؟\
يقولوا أيوه\
السؤال هو\
عرفتوها منين ؟!\
يقول لك ما أنا بارسم كذا وكذا وكذا\
طيّب\
مين قال لك ��نّ الكذاكيذ دي هيّا الأساسيّات ؟!\
إنتا بتقارن بسطك بمقامك\
وتعطي نفس�� 100 % علي طول كده من دماغك\
وعلي ذلك فقس\
-\
واحد يروح الجيمّ ويقول للمدرّب\
أنا عندي كلّ العضلات قويّة\
ما عدا البطن عاوز أقوّيها شويّه\
-\
فالمدرّب يبصّ له من فوق لتحت كده\
والسؤال المتكرّر بيدور في باله\
عرفت من��ن إنّ كلّ عضلاتك قويّة ؟!\
-\
أنا كتبت الموضوع ده\
بمناسبة موضوع كتبته ��مبارح عن فكر الفقر\
ولقيت ناس كتير داخلة تقول\
إنّها عملت كلّ اللي عليها وبردو لم تغتن\
-\
السؤال هو\
وإنتا عرفت منين\
إنّ اللي إنتا عملته ده هوّا كلّ اللي عليك ؟!\
-\
إنتا بتقارن بسطك ببسطك\
بتقارن اللي إنتا عملت�� باللي إنتا عملته\
مش باللي المفروض كنت تعمله\
-\
إنتا أساسا ما تعرفش اللي المفروض كنت تعمله\
وأنا كاتب الموضوع بتاع إمبارح أساسا\
عشان أقول لك علي بداية خيط الحاجات\
اللي المفروض تعملها\
-\
لكن الناس طبعا ما بتفكّرش كده\
لأنّ ده صعب\
السهل هوّا إنّك تعتبر نفسك ضحيّة\
وعملت كلّ الل�� عليك خلاص\
وفيه حدّ غيرك هوّا اللي غلطان\
ومانع عنّك الغني رغم إنّك ع��لت كلّ اللي عليك\
-\
أخيرا\
قد يكون الموضوع قاسيا بعض الشئ\
فقد تقول كما قال صديقي\
Diaa Eldin
Badr(https://www.facebook.com/diaaeldin.badr?__tn__=%2CdK%2AF-R&eid=ARBYRGKwg0vtiU_SZY3cPbzM7MClqzHWoJHmnq831hDzXnvXwuwtv-L5y5wicqW7Yn7MFZMMsh8C-voK)\
\"بس ربنا موفقش\"\....\
ليس معناها كما ورد فى المقال ان الغلط مش عند الانسان فنسبه لله
حاشاه\....\
المعنى المقصود ��نه قدر الله وماشاء فعل ولعله فى علم علام الغيوب هو
الخير\.....\
قال تعال��:\
( \...\... وَعَسَىٰ أَن تَكْرَهُوا شَيْئًا وَهُوَ خَيْرٌ لَّكُمْ ۖ وَعَسَىٰ أَن تُحِبُّوا شَيْئًا وَهُوَ شَرٌّ
لَّكُمْ ۗ وَاللَّهُ يَعْلَمُ وَأَنتُمْ لَا تَعْلَمُونَ )\
فهى اقدار الله الغيبية وان يتذكر الانسان الله عند عدم التوفيق فهذا فضل
وكرم من الله انه ثبت عنده معنى قدره الله بالعطاء
والمنع\....\
وهذا الانسان أجدر به عند فتنة نعمة العطاء ان يتذكر المعطى وان لا ينسب
الفضل لنفسة كما فعل قارون\...\
وكذالك حديث جبرائيل عليه السلام عندما سأل النبي صلى الله عليه وسلم عن
الإيمان فأجابه بقوله: ((أن تؤمن بالله وملائكته وكتبه ورسله واليوم الآخر
وتؤمن بالقدر خيره و��ره))\...\
هذا والله اعلى واعلم\
-\
وهو قول محقّ تماما\
ولكن نقول له\
يا ريت كلّ الناس تكون بتنوي المعني اللي حضرتك تقصده يا
هندسة\
أنا قاصد أخوّف الناس من الكلمة دي\
وأخلّيهم طول الوقت ينسبوا الخطأ لنفسهم\
وإن كان ��لّنا مؤمنين إنّه فعلا ممكن يكون الخير لينا إنّنا نظلّ
فقراء\
فبعض الناس لو أغناهم الله لفسد حالهم\
لكن كلّنا مأمورين بالسعي\
وأنا مش حابب ا��سعي يقف بسبب وصول الساعي لفكرة إنّه ربّنا قدّر له الفقر
وانتهينا\
بمعني\
من قال لك أيضا أنّ الله اختارك لتكون ممن منع عنهم الغني ليقيهم
شرّ��\
أنت لا تملك تصريحا من الله بذلك\
فلتقف عند حدود كونك أنت المقصّر\
-\
��يكون الحلّ في قول الرسول صلّي الله عليه وسلّم\
\"المؤمن القوي خير وأحب إلى الله من المؤمن الضعيف\
وفي كلٍ خير\
احرص على ما ينفعك واستعن بالله ولا تعجز\
وإن أصابك شيء فلا تقل: لو أني فعلت كان كذا وكذا\
ولكن قل: قدر الله وما شاء فعل\
فإن لو تفتح عمل الشيطان\"\
رواه مسلم.\
-\
والسلام عليكم ورحمة الله وبركاته
