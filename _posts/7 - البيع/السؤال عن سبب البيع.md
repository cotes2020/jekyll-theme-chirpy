---
layout: post
title:  السؤال عن سبب البيع
date:   2024-04-10T00:00:01+03:00
author: Mahmoud Marzouk
categories: 7 - البيع
published:  true
---
من البدع اللي ابتدعها المصريّين في موضوع بيع المصانع ( والعربيّات ) -
إ��ّهم يسألوا عن سبب البيع

أنا مش عارف حضرتك كمشتري مالك ومال أنا عاوز ابيع ليه - مزاجي يا أخي -
عندي حاجة وعاوز أبيعها - إنتا مالك ؟!

\-

كان عليّا دين وعاوز أسدّه - هل المفروض حضرتك تعرف عليّا ديون لمين
؟!

زهقت من العربيّة وعاوز أجدّد - هل المفروض حضرتك تتدخّل في رغباتي في شراء
عربي��ة جديدة ؟!

طلّقت مراتي ورافعة عليّا قضيّة تبديد قايمة - وببيع العربيّة عشان أسدّد
الفلوس لاتسجن - هل حضرتك هتدخل تصلح بيني وبين مراتي مثلا ؟!

\-

أنا أفهم إنّك تسأل عن المكنة - عن العربيّة - لكن تسأل عن صاحب العر��يّة أو
المكنة نفسه هوّا عاوز يبيع ليه - ليه ؟!!

\-

إسأل - هل العربيّة فيها عيب - من واجبي أجاوبك - لإنّك بتسأل عن العربيّة -
مش عنّي أنا

\-

بل إنّي من واجبي أصلا إنّي أقول لك على عيب العربيّة قبل ما انتا تسألني -
كما قال رسول الله صلّى الله عليه وسلّم لصاحب الطعام الذي أصابه الماء -
فقال له رسول الله صلّى الله عليه وسلّم ( أفَلا جَعَلْتَهُ فَوْقَ الطَّع��مِ كَيْ يَراهُ
النَّاسُ، مَن غَشَّ فليسَ مِنِّي )

يعني بيّن عيب السلعة للمشتري - دا واجب عليك

\-

دا غير إنّه من دورك كمشتري بردو إنّك تكشف على المكنة أو العربيّة - تجيب
متخصّص ( من طرفك ) يكشف على الحاجة قبل ما ��شتريها

الحاجة تمام - العربيّة تمام أو المكنة تمام - يبقى تمام - مالك ب��ى ومال
صاحب الحاجة بيبيعها ليه - بتتدخّل في خصوصيّاته ليه ؟!

\-

وللأ��ف - نتيجة لهذا الفضول المقيت - إنتشر الكذب في إعلانات البيع -
فتلاقي 90 % من الإعلانات كاتبة ( لغرض السفر )

\-

بينما صاحب العربيّة ما بيكونش هي��افر ولا حاجة - يبقى ليه الكدب
؟!

\-

ما هو عارف إنّ المشتري هيسأل - فقا��وا فصّلوا كدبة لا يمكن الاعتراض
عليها

يعني لو قلت لك لغرض السفر - وبعت لك - وما سافرتش - هترجع حضرتك تحاسبني
؟!!

\-

ليه الملاوعة دي بين اللي عاوز يبيع واللي عاوز يشتري ؟!!

\-

قال رسول الله صلّى الله عليه وسلّم ( مِنْ حُسْنِ إِسْلَامِ الْمَرْءِ تَرْكُهُ مَا لَا
يَعْنِيهِ )
