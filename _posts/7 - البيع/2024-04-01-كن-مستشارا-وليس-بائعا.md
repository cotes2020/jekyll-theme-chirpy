---
layout: post
title:  كن مستشارا وليس بائعا
date:   2024-04-10T00:00:01+03:00
author: Mahmoud Marzouk
categories: 7 - البيع
published:  true
---
من حوالي يومين حدّ كلّمني إنّه معاه 250 ألف جنيه - وعاوز يعمل
مشروع CNC

فقلت له دا مبلغ غير كافي

فقال لي إنّه كلّم شركة كذا ( شركة كبيرة جدّا في المجال ) وقالوا له إنّ
عندهم مكن ب 250 ألف جنيه

\-

يا ترى دي مسألة إيه ��!

هل هيّا مسألة تجاريّة - ودور الشركة إنّها تبيع المكن اللي عندها - وم�� مهمّ
بعد كده اللي اشترى المكنة هيعمل بيها إيه ؟!

\-

ولّا دور الشركة إنّها تعرف اللي هيشتري المكنة ده هياخدها يعمل بيها إيه ؟!
هيجيب منين ف��وس الخامات مثلا بفرض إنّه اشترى المكنة ؟!!

وطبعا فلوس الإيجارات والع��الة

ناهيك عن إنّه لمّا هيصنّع المنتج - هل هيقبض فلوسه كاش بحيث يشتري ��يهم
خامات جديدة - ولّا مطلوب منّه يكون معاه فلوس تانية يشتغل بيها على ��ا تبقى
فلوس المبيعات الأولى تتحصّل

\-

وهل ياترى الماكينة أمّ 250 ألف جنيه دي مناسبة تكون مشروع مستقلّ - ولّا هيّا
ماكينة مساعدة بتتباع لمصنع عنده مكن أساسيّ بحيث يعمل بيها مهامّ جانبيّة -
فلمّا العميل هيشتري ا��ماكينة المساعدة - هيساعد بيها على أيّ شغل أساسيّ عنده
أصلا ؟!!

\-

زيّ إنّك يكون عندك مقصّ بتقصّ بيه الصاج - وتنّاية بتتني بيها الصاج - وماكينة
لحام بتلحم بيها الصاج اللي قصّيته وتنيته - فآجي أنا أبيع لك مكنة اللحام -
هتلحم بيها إيه ؟!

ولّا أنا شطارتي كحدّ بتاع مبيعات إنّي أحقّق التارجت وخلاص

\-

الحقيقة إنّنا عشان نجاوب على سؤال مسؤوليّة الشركة ده - لازم نوضّح الأوّل -
العميل اتكلّم معاهم ازّاي ؟!

هل العميل طلب سعر ال��كنة - ولّا طلب استشارة عن المكنة

\-

في حالة إنّ العميل طلب سعر المكنة - فدور الشركة يبدأ من عند إنّها تقول له
على سعر المكنة وخلاص - دا واجبه�� الأصليّ - لو اكتفت بذلك فلا ملام
عليها

\-

لكن !!

واجبها الأدبيّ يمتدّ لما بعد ذلك إنّها تسأل العميل وتستفسر منّه بحيث لا
تضرّه

\-

ملحوظة /

عملاء كير بيتضايقوا منّي لمّا باعمل معاهم كده !!

أنا يا أخي عاوز أضرّ نفسي - إنتا عاوز تمنعني ليه ؟!!! دا لسان حال بعض
العملاء

\-

ولمّا بسأله عن راس المال المتوافر معاه -- بيفتكرني هسرقه !!

\-

هل الصحّ إنّي أعمل لك دراسة للمشروع وانا مش عارف معاك كام -- وتدفع تكلفة
الدراسة واعملها لك - ويطلع المشروع محتاج راس مال اكتر من اللي معاك --
يبقى انا استفدت تمن الدراسة -- وانتا دفعت تمن الدراسة وما استفدتش حاجة
؟!!

تخيّل إنّ ن��س كتير بتفضّل السيناريو ده عن إنّها تقول معاها كام
!!!

\-

فالأصل في ا��موضوع إنّ الشركة غير ملزمة بالتوضيح ما لم يطلب منها
التوضيح

والتوضيح لو صدر منها يبقى إضافة أدبيّة منها مش أكتر

\-

الموضوع يختلف تماما عن لو ما العميل بدأ صيغة الكلام بتاعه بصيغة ( طلب
الاستشارة )

\-

هنا الأمر يتحوّل لـ ( إلزام ) على الشركة ببذل النصيحة - فهذا من حقّ
المسلم على المسلم ( لاحظ كلمة ( حقّ ) )

دا ( حقّ ) - وعدم بذله يعتبر اعتداء على حقّ أص��ل للعميل -- زيّ بالظبط إنّك
تكون سرقته

\-

فالفائدة من هذا الموضوع لح��رتك لو عميل -- إنّك تحطّ سؤالك في صيغة
الاستشارة دايما

\-

ولازم تجاو�� على الأسئلة الاستيضاحيّة من اللي بتطلب منّه الاستشارة -- ما
تعملش زيّ الستّ اللي بتقول -- أنا اتخانقت مع جوزي -- وطبعا دي أسرار بيوت
ما اقدرش ��حكي لك تفاصيلها -- فيا ترى مين فينا اللي غلطان ؟!

\-

لو شايف المثال ال��ي فات نكتة -- فكثير جدّا من العملاء يمارسون هذه النكتة
معي بمنتهى العا��ي -- وبيستغربوا منّي لمّا ما بجاوبش عليهم -- وكتم العلم
بيودّي النار -- وانتا ليه مغرور -- دا انتا معدوم الشعور -- انتا زيّ الزينة
ديكور ليه يا أخي بقى يا أخي

\-

دي نصيحة العميل

\-

نصيحة البائع بقى -- بقول لك ( ما تبيعش -- هتبيع )

يعني -- خلّيك مع العميل كإنّك مش عاوز تبيع له !!

قول له دا مش مناسب ليك حاليا -- دا غالي -- فيه حاجة بسعر أقلّ وتؤدّي نفس
الغرض

\-

هتلاقي العميل نفسه بدأ يتمسّك بيك وعاوز يشتري منّك

\-

قول له اللي ا��تا عاوزه ده مش موجود عندي -- لكن فيه محلّ تاني بعدي
بعمارتين عنده اللي ��ضرتك محتاجه -- هتخسر البيعة -- لكن هتكسب
العميل

\-

العميل ده قبل ما يشتري أيّ حاجة تانية هيجي لك انتا الأوّل -- لو لقاها
عندك هياخدها منّك بد��ن تفكير

\-

كلمة السرّ في الموضوع ده إنّك تسأل عن ( ليه ) بدلا من ( إيه )

يعني حضرتك عاوز تشتري القميص ده ليه -- وبناءا عليه هقدّم لك النصيحة --
كده انتا مستشار

لكن -- عاوز تشتري إيه ؟ قميص -- اتفضّل -- كده انتا بائع

\-

طبعا دي مش خدعة ولا تحايل على العميل ولا إدّعاء للأمانة

وادّعاء ل��ه -- ما هيّا دي الأمانة فعلا

\-

أخيرا /

شوف حلقة ( بائع أم مستشار )

م�� سلسلة مفاهيم مهمّة في البيزنس على قناة المكتب على
اليوتيوب

( وما تط��بش الرابط - عشان اللي بيطلبوا الرابط هنا بياخدوا
بلوكّ )
