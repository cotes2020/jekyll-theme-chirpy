---
layout: post
title:  لا تتمادى في النقاش مع العميل
date:   2024-04-10T00:00:01+03:00
author: Mahmoud Marzouk
categories: 7 - البيع
published:  true
---
\#نصيحة_من_خبير{.underline}(https://www.facebook.com/hashtag/%D9%86%D8%B5%D9%8A%D8%AD%D8%A9_%D9%85%D9%86_%D8%AE%D8%A8%D9%8A%D8%B1?__eep__=6&__cft__%5b0%5d=AZVABZ3khAiTC2cCDmc2cVKbRbTUs6qSA3e9x6B8EtzgRR-UXhEtQjMplvyg2xLyUNKk1ZaChOB_zLuieJRk8BiaZVvul9VGge0__YUkcOXfUmxrdnvLJdfpTaVE87p7Q5b2gd0xHJbusZuBWJ6ZvZuXFz7z7uT3ArGUxvqC3-KpSzF7THdlNGYt5_tPX_KUugo&__tn__=*NK-R)

\-

الوقت اللي هتقضّيه في النقاش مع عميلك عن التفاصيل - ممكن جدّا خلاله با��ع
آخر يكون باع ليه - بينما إنتا لسّه غرقان في التفاصيل

إنتا بتبقى متخيّل إنّك كده هتبان للعميل على إنّك جامد وفاهم في
التفاصيل

\-

الجامد فعلا هوّا اللي يكون باع البيعة دي ألف مرّة - وعارف إزّاي يشرح نفس
التفاصيل في 10 % من الوقت

اللي يكون عارف يفرز عملائه بسرعة ويصنّفهم - وكلّ تصنيفة من العملاء ليها
صفحة في كاتالوجه كبائع

يكون عارف نفسيّة النوع الفلانيّ - أسئلته المعتادة - بيردّ عليها إزّاي -
مخاوفه المعتادة - بيردّ عليها إزّاي

دا طبعا بعد ما يكون أساسا بيعرف يفرز العملاء الفعليّين م�� اللي جاي ياخد
فكرة من اللي جاي يضيّع وقت

وبردو يكون دارس يتعامل مع كلّ واحد منهم إزّاي

البيع دراسة زيّ دراسة الطبّ وزيّ دراسة الهندسة - و��ا اللي بيفرق بائع عن
التاني

\-

العميل محتاج ((( مستشار ))) يساعده في المفارق

البائع المستشار هوّا اللي يكون عارف المفارق اللي العميل بيقف يفكّر
عندها - ويلحقه بسرعة في المفارق دي بالنصيحة اللي تحرّكه منها للمفرق اللي
بعده بسرعة - وصولا لتكوين الصورة الكاملة عند العميل في أسرع
وقت

بعد كده يشتري أو مايشتريش براحته

\-

إنتا بتبيع المنتج - مش بتدرسه مع العميل - وإلّا يبقى إيه الفرق بينكم
؟!

لو إنتوا الاتنين قضّيتوها ن��اش في التفاصيل - يبقى إنتا زيّك
زيّه

فرقك كبائع عن العميل هو إنّك تقدر تطلّعه من المفارق بسرعة

\-

وطبعا كلّ ده بأمانة

مش بقول لك تبلف ال��ميل ولا تكلفته وتلبّسه السلطانيّة يعني

لكن بقول لك - دورك هو إنّك تكون دارس ألف عميل - تعرف من خلالهم تفرز
العملاء بسرعة - وتوجّه كلّ واحد منهم نحو إنهاء مراحل الحيرة
بسرعة

دورك هو إنّ العميل يكوّن صورة ( صحيحة وأمينة ) بسرعة

بعد كده يشتري أو ما يشتريش دا دوره هوّا - لكن إنتا تكون عملت دورك كـ (((
بائع مستشار ))) على أكمل وجه
