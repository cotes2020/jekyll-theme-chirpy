---
layout: post
title:  اكسب جدلا واخسر عميلا
date:   2024-04-10T00:00:01+03:00
author: Mahmoud Marzouk
categories: 7 - البيع
published:  true
---
فيه قاعدة في البيع بتقول ( اكسب جدلا - واخسر عميلا )

\-

للأسف معظم الناس ممكن يقاتل من أجل الخسارة !!!

إيه ده - فيه حدّ بيقاتل من أجل الهزيمة ؟!

أنا ما قلتش من أجل الهزيمة - أنا قلت من أجل الخسارة

هوّا بيقاتل من أ��ل النصر طبعا - وبينتصر - لكن النصر ده هو
الخسارة

\-

لمّا تدخل مع طرف آخر في جدال - نهايته إنّك لمّا هتنتصر عليه - هتبوظ
البيعة - يبقى مين الخس��ان ؟!!!

حتّى لو عاوز توصّل معلومة للطرف الآخر - ما توصّلهاش من باب إنّك أذكى منّه أو
أشطر منّه

الطرف الآخر لمّا هتوصل له الرسالة دي - هيكرهك - فمش هيشتري
منّك

فتبقى حضرتك كسبت الجدل - لكن خسرت العميل - ابقى خلّي الجدل ينفعك بقى -
ابقى أكّل عيالك جدل

\-

من أسبوع كنت باتّصل على شركة عشان نشتري منها مستلزمات إنتاج لأحد المصانع
اللي بنعمل لها دراسة

الطرف الآخر لقيته بيقول لي ( صوتك بيقطّع - ابقى اتّصل بيّا لمّا يبقى عندك
شبكة )

\-

طب وعلى إيه ؟!!!

ما فيه عشرين شركة تانية غيرك

كان ممكن يقو�� لي ( للاسف الشبكة ضعيفة عندي ( عنده هوّا ) - هاتّصل بحضرتك
تاني خلال ساعة ) ويرجع يتّصل تاني خلال ساعة

لكن هوّا فضّل إنّه ينتصر في معركة الشبكة !!!

طيّب ابقى خلّي الشبكة تنفعك

\-

فيه شركات كتير بكلّمها أطلب منه�� الكاتالوج - فيقولوا لي قول لنا إنتا
محتاج إيه واحنا نساعدك

أنا محتا�� الكاتالوج

\-

وهنا تبدأ المعركة عند الطرف الآخر - إنّه هيبيع لي من غير ما يبعت لي
الكاتالوج

أصل حضرتك مش هتمشّي كلامك علينا في شغلنا يعني - إنتا تقول لنا إنتا عاوز
إيه وإحنا نقول لك بكام

\-

أو حدّ تاني يشترط إنّي لازم أروح لهم الشركة - ونشوف بقى كلام مين اللي
هيمشي على التاني

\-

الناس دي بتصنع معارك وهميّة - وتنتصر فيها

طيب مبارك عليكم النصر يا جماعة

وانا بالتوازي بكلّم عشرين تلاتين شركة بعتوا كاتالوجاتهم خلاص

أنا مش داخل المعركة دي من الأساس - لو عاوزين تعتبروا نفسكوا انتصرتوا
��يها - مبارك عليكم النصر

\-

في الوقت اللي حضرتك فيه بتكون صنعت معركة وهميّة وانتصرت فيها - العميل
هيكون بيشوف حدّ غيرك يشتري منّه

المنتصر ��لحقيقيّ هوّا الحدّ التاني اللي قال للعميل أوامرك يا فندم - عاوز
كاتال��ج - خد كاتالوج - عاوز عرض سعر - خد عرض سعر

\-

الحدّ اللي مستعدّ ومجهّز ��وراقه ومجهّز إجابات أسئلة عميله

مش الحدّ اللي قاعد يقول يا ترى المعركة جايّة منين المرّة دي - ويا ترى
هننتصر فيها إزّاي

ومجرّد ما العميل ��تكلّم - يبتدي يسنّ له سنانه ويردّ على العميل الكلمة بكلمة
والنكتة بنك��ة والإفّيه بإفّيه

المهمّ الكلام يقفل عنده هوّا - المهمّ يقفل عالي - و��خلّص المعركة وهوّا راكب
الكلام
