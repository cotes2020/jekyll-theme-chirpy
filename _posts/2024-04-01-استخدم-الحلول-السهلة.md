---
layout: post
title:  استخدم الحلول السهلة
date:   2024-04-10T00:00:01+03:00
author: Mahmoud Marzouk
categories: 2 - نصيحة من خبير
published:  true
---
\#نصيحة_من_خبير{.underline}(https://www.facebook.com/hashtag/%D9%86%D8%B5%D9%8A%D8%AD%D8%A9_%D9%85%D9%86_%D8%AE%D8%A8%D9%8A%D8%B1?__eep__=6&__cft__%5b0%5d=AZVCnJeW1mxQVOTClGBiAbCnBD7EiNbFdezvax8VppFOM8kdVm3XLRpS49ZQT6hNxBbTSa5oPIuYI2vb7D3DKhYkorfwP-KjszQCJDRlfmvu29mg7T6L1UfVpaSmgJiXKapWjNxd9VX1M5umMleB-K-kZD2sJwKh25ObPklNzA-cB9NrwCAEuZpWPY0IY6s2Jio&__tn__=*NK-R)

\-

اهتمّ بالحلول السهلة !!!

\-

للأسف معظم الناس لمّا بيقعوا في مشكلة - عقلهم بيروح للبحث عن الحلول
الصعبة

\-

مش عارف تفسير دا إيه - لكن ممكن ي��ون شعور الهلع اللي بيسيطر على الناس
في الوقت ده هوّا السبب

\-

أذكر مرّة وأنا في المدرسة الثانويّ - كنّا في حصّة حاسب آليّ - ودي بتكون في
معمل الكومبيوترات

واحد زميلنا كان معاه اسطوانة - زميله خدها منّه وحطّها في الكومبيوتر -
وشغّلها - وانا كنت واقف

وإذا بالاسطوانة دي تطلع فيلم ��باحيّ يا خال !!!

\-

الفيلم اشتغل - وزميلنا صاحب الاسطوانة أصيب بالهلع - بقى مش عارف يعمل
إيه !!!

وأنا واقف وعارف الحلّ إيه - بسّ قلت سيبه يتهل�� له ثانيتين تلاتة عشان يخاف
يجيب اسطوانة زيّ دي معاه المدرسة تاني

\-

بعد ما الثانيتين تلاتة فاتوا - قمت ضاغط على زرار الباور بتاع الشاشة
و��فيتها !!

\-

زميلنا صاحب الاسطوانة عقله في الوقت ده إمّا هيتجمّد تمام��

أو هيحاول يطفي الكومبيوتر - فمش هيبقى عارف دا بييجي من قايمة إيه - ود��
هيتعمل بالماوس ولا بالكيبورد - وبعدين زراير الكيبورد بقت كتير كده لي�� -
هههههههه

في حين إنّ الحلّ أبسط من كده - ممكن تشدّ الفيشة وخلاص

\-

ننقل الكلام للبيزنس

حضرتك عندك مشكلة في المبيعات - هتقعد تخترع عشان ��عمل حلول
إبداعيّة

بينما انتا عندك عملاء قدامى بالفعل اشتروا منّك وعجبهم شغلك - ما تستهدف
دول مباشرة بمنتجات جديدة

\-

عندك عملاء كلّموك ��ن شهر أو شهرين - وشبه اتّفقوا على الشراء - وناقص خطوة
إنّهم يحوّلوا الفلوس - ابعت لهم رسائل تأكيد الشراء

\-

حضرتك عندك 3 منتجات - واحد منهم مبيعاته شغّالة - بسّ هامش الربح فيه
ضعيف

واتنين هامش الربح فيهم كبير - لكن مبيعاتهم قليّلة

فانتا قاعد عاصر مخّك إزّاي تزوّد مبيعات المنتجات الراكدة

بينما نفس المجهود ده لو وجّهته لزيادة مبيعات المنتج الأوّل المقبول في
السوق أصلا - وانتا خلاص بتبيعه ومعروف بيه والناس مجرّباه وواثقة
فيه

لو بذلت نفس المجهود ده في الاتّجاه السهل - ممكن تحقّق حجم ربح كبير من
المنتج اللي هامش ربحه صغيّر عن طريق زيادة حجم المبيعات من المنتج
ده

\-

اهتمّ بالحلول السهلة

حضرتك ممكن تفهمها وهيّا واقفة على الفرع عادي

مش لازم تفهمها وهيّا طايرة
