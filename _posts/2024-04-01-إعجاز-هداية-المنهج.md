---
layout: post
title:  إعجاز هداية المنهج
date:   2024-04-10T00:00:01+03:00
author: Mahmoud Marzouk
categories: 2 - الدين
published:  true
---
مع الوقت باقترب من الاقتناع بأنّ إعجاز القرآن ليس فقط في حلاوة
اللغة

بل إنّ الإعجاز الأوّل هو في ((( هداية المنهج )))

\-

تخيّل إنّك تحدّيت و��حد روسيّ بالقرآن - وقلت له هات لي سورة مثل سور
القرآن

فقال لك ( أنا رو��يّ - هجيب نصّ يفوق القرآن بلاغة باللغة العربيّة إزّاي
؟!!! )

\-

أو يقو�� لك ( عندنا في الأدب الروسيّ رواية كذا - اكتب لي انتا رواية
بالروسي أبل�� منها - بسّ اكتبها بالروسيّ )

وانتا عربيّ - هتكتبها إزّاي ؟!!!

\-

امّال يبقى إزّاي نتحدّى العالمين بالقرآن ؟!

نتحدّاهم بـ ( هداية المنهج )

يا روسيّ - أنا مش بقول لك اكتب لي نصّ أبلغ من القرآن

ولكن بقول لك - هات ��ي قانون أهدى من القرآن

قانون أعدل من القرآن

قانون جامع لكلّ حالات الناس واستثناءاتهم أوسع من القرآن

قانون مناسب لكلّ الناس ولكلّ زمان ومكان أشمل من القرآن

\-

قال تعالى

قُلْ فَأْتُوا بِكِتَابٍ مِنْ عِنْدِ اللَّهِ هُوَ أَهْدَىٰ مِنْهُمَا أَتَّبِعْهُ إِنْ كُنْتُمْ
صَادِق��ينَ

\-

احنا بنتحدّى بإنّ القرآن هو أهدى منهج للبشر - مين يقبل التحدّ�� ويجيب منهج
أكثر منه هداية

إحنا بنتحدّى بعد 1400 سنة إنّ منهجنا ما زال قائما - بل إنّه أفضل المناهج
القائمة

هاتوا لي قانون من أيّام نابوليو�� مستمرّ لحدّ دلوقتي ولم يتغيّر

دا التحدّي !!!

\-

ولم أكن أستشعر هذا ��لمعنى إلّا من بعد ما دخلت في مشاكل البيزنس - ومع كلّ
مشكلة - أرجع واشوف الدين قال فيها إيه - فأتصدم بمدى ( هداية
المنهج )

أتصدم بمدى حكمة المن��ج - ورؤيته للمصلحة العامّة التي يقصر عنها نظر
الخاصّة

\-

حاجة مثلا زيّ إنّ قاطع الطريق لو تاب فما فيش عقوبة عليه !!!

يعني يبقى قاعد في الصح��اء قاتل له 100 ولّا 200 واحد

وبعدين يدخل المدينة - ويروح للحاكم يقول له أنا تبت - فيقول له خلاص - ما
فيش عليك عقوبة !!

بينما واحد تاني قتل واحد ب��ّ - تقام عليه عقوبة الإعدام

\-

أيوه - هوّا ده الصحّ

ممكن إنتا تتجنّن من حاجة زيّ كده

لكن بعد ما تنظر في الموضوع من بعيد - تلاقي إنّنا لو ما عملناش كده - قاطع
الطريق دا إيه اللي هيدخّله البلد - ما هيفضل قاعد في الصحراء - ويفضل يقتل
في اللي رايح واللي جاي

\-

قول لي سنة كام الناس طلّ��وا قانون الإفلاس

طيّب ارجع شوف قول الحقّ سبحانه وتعالى

وَإِنْ كَانَ ذُو عُسْرَةٍ فَنَظِرَةٌ إِلَىٰ مَيْسَرَةٍ ۚ

\-

يعني خلاص - لو الشخ�� معسر ( مفلس ) يبقى ما حدّش ليه حاجة عنده - لا تقدر
تسجنه ولا تعاقبه

خل��ص - مفلس - أمر الله - هتستفيد إيه لمّا تسجنه

بل بالعكس - لمّا تسيبه طليق - ممكن يشتغل ويجيب فلوس - فيسدّد الدائن -
تبقى دي مصلحة الدائن والمدين ��صلا - بسّ إنتا ما كنتش شايف الموضوع من
البعد ده

\-

وطبعا درّة التاج هي ( تحريم الربا ) !!

\-

زمان غير دلوقتي خالص في نظرتي للربا

زمان كنت م��كن أقول لك الربا ذنب زيّ أيّ ذنب

وكنت بقول لنفسي - آدينا بنعوّض التضخ��م - وبعدين 5 % بتاع مبادرة المصانع
دا نسبة قليّلة - الكلام اللي باتجنّن ��لوقتي لمّا حدّ يقولهولي

\-

مع الوقت - بقيت بأدرك الموضوع من جوّا خطي�� إزّاي - وإزّاي ضربات البلياردو
دي ضربة ورا التانية ممكن تدمّر اقتصاد الناس إزّاي - ومنه تدمّر عليهم
حياتهم

\-

كنت قبل كده شايف إنّ الربا عادي - ذنب - ربّنا يسامح فاعله
وخلاص

لكن - هل فيه ذنب تاني توعّد الله سب��انه وتعالى فاعله بالحرب
؟!

وهل فيه ذنب تاني توعّد الله سبحانه وتعالى صاحبه بمحق المال

\-

لكن مع الوقت - وبعد ما بافهم مدى خطورة الربا على ��لاقتصاد - بيزيد
تقديري لهذا المنهج - هذا المنهج الأقوم والأهدى

\-

مع الوقت باستشعر إنّ إعجاز القرآن الأوّل هو في ( هداية المنهج
)

لكنّنا محتاجين الوقت عشان إحنا اللي نفهم قدّ إيه المنهج ده هو الأهدى
والأقوم

قال تعالى

إِنَّمَا يَخْشَى اللَّهَ مِنْ عِبَادِهِ الْعُلَمَاءُ ۗ

\-

فإنتا كلّ ما هيزيد علمك - كلّ ما هتزيد خشيتك للّه سبحانه
وتعالى

لإنّ العلم هيكشف لك مدى هداية منهج الله سبحانه وتعالى الذي أرسله لك في
ا��قرآن الكريم

\-

وقتها هتقدر تتحدّى الناس فعلا ( العربيّ والروسيّ ) به��ه المعجزة
الخالدة
