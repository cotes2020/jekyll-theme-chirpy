---
layout: post
title:  يا حرامي
date:   2024-04-10T00:00:01+03:00
author: Mahmoud Marzouk
categories: 1 - المفاهيم
published:  true
---
لو فيه واحد حرامي\
وواحد مش حرامي\
وانتا قلت لكل واحد منهم - يا حرامي\
-\
طبيعي ان اللي مش حرامي يزعل\
لانك وصفته بصفة مش فيه\
-\
الغريب ان الحر��مي بردو هيزعل\
وهينفعل عليك ويشتمك ويبقي عاوز يضربك\
مع انك ما قلتش غير الحقيقة\
انتا وصفته بصفة فيه - قلت حقيقته\
-\
وهنا المشكلة\
-\
المشكلة انك خليته يحس انك عارف حقيقته\
هوا طول عمره بيبذل قصاري جهده عشان يداري انه حرامي\
انتا جيت بمنتهي الاستهتار بمشاعره\
وقلت له كل مجهوداتك دي بخ - مالهاش لازمة\
فشلت في انها تداري الصفة اللي انتا كل املك تداريها\
-\
وبناءا عليه بتتحول انتا لشخص بيهدمه\
فبيشتمك\
ويبقي عاوز يضربك\
-\
ده مثلا حصل للجيل القديم بعد ثورة يناير\
السور اللي كانوا بيحاوطوا نفسهم بيه\
سور الخبرة والحكمة والعلم ببواطن الامور\
اتهدم في لحظة وظهرت صفات السذاجة والجبن\
فمش معقول يسلموا بسهولة كده\
-\
وكان الحل هو ان الثورة تفشل\
عشان ما نبقاش احنا كجيل قديم\
عبارة عن جيل قضي حياته بين انه م��حوك عليه او انه خايف\
لا\
احنا كنا عندنا خبرة وحكمة وعلم ببواطن الامور\
-\
بعد سقوط النازية وعرض جرائمها\
احد النازيين انتحر\
احد القادة يعن��\
-\
ليه\
لانه ظهر قدام الناس حقيقته\
قد ايه انه كان همجي ومتوحش\
من سن�� واحدة كان بطل قومي\
واللي بيعمله كان مبرر لاقامة الامبراطورية الالمانية\
لكن دلوقتي ظهر قد ايه كان هوا مجرم\
-\
هوا ما انتحرش لان الناس وصفته بما ليس فيه\
لا - بالعكس\
هوا انتحر لان الناس عرفت حقيقة ما كان فيه\
-\
النصيحة من المقال ده هيا ببساطة\
بدل ما تحاول تتهرب من صفاتك السيئة وتداريها\
غيّرها\
ده ابسط كتير - لكنه اخر حاجة الناس بتفكر فيها
