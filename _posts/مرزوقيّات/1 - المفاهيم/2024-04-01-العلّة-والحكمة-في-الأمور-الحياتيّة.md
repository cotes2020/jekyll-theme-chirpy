---
layout: post
title:  العلّة والحكمة في الأمور الحياتيّة
date:   2024-04-10T00:00:01+03:00
author: Mahmoud Marzouk
categories: 1 - المفاهيم
published:  true
---
التفريق بين العلّة والحكمة في الأمور الحياتيّة\
-\
مع اصابة صلاح\
ظهرت بعض الاقاويل ان ده نصيبه\
-\
طيب\
ع العموم\
مبدئيا\
انا مش فارق معايا اصابة تاجر مخدرات\
اثناء قيامه بتوزيع البضاعة\
-\
لكن يهمني اوضح لك مفه��م مهم جدّا\
-\
الا وهو\
الفرق بين العلة والحكمة\
-\
العلة\
هي السبب الم��اشر لحدوث امر ما\
-\
الحكمة\
هي تفسير - قد يكون بشري او شخصي - لهذا الامر\
-\
الموضوع له اصل ديني كبير جدا\
لكن خلينا ناخد منه القشور الخاصة بال��واقف اليومية\
-\
صلاح اتصاب\
والعلة ان فيه حد قرّر يتعمّد اصابته\
دي ا��علة\
-\
الحكمة بقي دي حاجة يعرفها ربّنا\
انتا كبشر - مش من حقك تتكلم بالنيابة عن الله\
تتقمّص دور المتحدّث الرسمي باسم الحكمة الالهيّة\
-\
قال تعالي\
ولم يحيطوا به علما\
-\
الحكمة الربانية مش من حقك تتكلم عنها\
ال�� لما يكون في ايدك نص ثابت\
انتا كبشر - اخرك انك تقف عند حدود العلّة\
-\
واحد سقط في الامتحان\
العلة انه ما ذاكرش\
الحكمة بقي دي مش بتاعتك\
-\
مش من حق ابو الطالب ده يقول\
ان ابنه سقط عشان ربنا يريد به الخير\
-\
عرفت م��ين ؟ ربّنا اللي قال لك ؟!\
لا - ربنا لم يوح بذلك\
يبقي حضرتك تقول علي الله ما لا تعلم\
-\
قال تعالي\
ام تقولون علي الله ما لا تعلمون\
-\
أمّ الطالب اللي سقط ده تقول\
مش احسن ما كان يعمل حادثة ويموت\
اكيد سقوطه ده خير\
-\
بردو يا حاجّة - عرفتي منين ؟!\
وعرفتي منين ان ربنا كان مقدر لابنك حادثة هيموت فيها\
وبعدين القدر تغير وبقي سقوط في المدرسة\
-\
ده تجرّؤ علي ا��له\
انك تتكلم عن حكمة ربّنا بدون ما يكون معاك نص بكده\
-\
وطبعا باعتبار ان اللي بيحصل ده غلط\
فتلاقي الملحدين بيقفشوا الحتة دي علينا\
ومعاهم ��ق طبعا\
-\
تقول الحكمة\
ما عند الله - لا ينال الا برضاه\
-\
لو فكرت انك ت��ترع حاجات بالكدب\
عشان تقرّب الناس من ربنا\
انتا في الحقيقة هتبعد الن��س عن ربنا\
-\
فبتبقي فرصة للملحد انه يستهزء بيك كمؤمن\
لانك مؤمن مش فاهم\
-\
مثلا\
سقطت رافعة في الكعبة ومات ناس\
تقوم انتا تقول\
شوف الجمال\
��بنا قدر ليهم يموتوا في الحرم - يا سلام\
-\
قام اعصار في امريكا\
تقوم تقول\
شوف الجمال - يا سلام - ربّنا بيعاقبهم\
-\
المسلمين متاخرين حاليا\
ليه ؟\
ده ابتلاء من ربنا\
-\
والكفار متقدمين\
ليه ؟\
فتنة طبعا - ههههه - معر��فة\
-\
طبعا سيادتك بتخرّف رسمي لما بتقول كده\
يقوم الملحد يقفشك وانتا ��تخرف\
ويشرد بيك قدام العالم\
وده حقه طبعا - لانك فعلا بتخرف\
-\
طب ليه من الف سنة كان المسلمين متقدمين ؟\
مكافءة ليهم من ربنا\
-\
والكفار كانوا متخلفين ليه ؟\
عقاب ليهم من ربنا\
-\
ده انتا شغال نائب عن ربّنا بقي\
بت��سر كل حاجة علي مزاجك\
وتلصق التفسير ده بحكمة ربّنا\
-\
طب ايه رايك نعترض علي حكمة ربنا\
ونذاكر ونجتهد ونعمل وننتج ونتقدم علي الكفّار ؟!\
ايه راي معاليك ؟!\
هتعترض معانا علي حكمة ربّنا\
ولا هتحترمها وتفضل متخلّف ل��ن ده قدر ربّنا ؟!\
-\
ما هو اصل الغلط لو تمسكت بيه هيلبّسك في غلط اكبر\
انتا عمرك ما هتتبنّي فكر غلط - وهيوصل بيك لنتيجة سليمة\
استحالة\
-\
الفك�� الصح اننا فشلة لاننا لا نعمل\
والكفار ناجحون لانهم يعملون\
هل ربنا امرنا بالاهمال ونهانا عن العمل - ام العكس ؟\
يبقي لما تنطلق من الفكر ده - هتجتهد - فتتقدّم\
-\
قال ابن تيمية\
ان الله يقيم الدولة العادلة وان كانت كافرة\
ولا يقيم الدولة الظالمة وان كانت مسلمة\
-\
وقال سيدنا عمر\
لا يقعدنّ أحدكم عن طلب الرزق ويقول اللهم ارزقني\
فقد علمتم ان السماء لا تمط�� ذهبا ولا فضّة\
-\
وكتب عبد الله ابن المبارك - وكان عالما ومجاهدا\
الي الفضيل ابن عياض - وكان من العبّاد\
رسالة قال فيها\
-\
يا عابد الحرمين لو ��بصرتنا - لعلمت أنّك بالعبادة تلعب\
من كان يخضب خدّه بدموعه - فنحورنا بدمائنا تتخضّب\
-\
طبعا نحن لا ننهي عن العبادة\
ولكننا نريد هدم فكرة ربط ��لفشل بالحكمة الالهية\
وكأنّ الله يحب لنا الفشل فيقدّره لنا\
-\
الحقيق�� اننا نفشل لاننا لا نعمل - هذه هي العلة\
اما الحكمة فليس لك دخل بها\
الا ان يكون معك بها نصّ صحيح\
-\
صلاح اتصاب عشان حد اتعمد يصيبه\
انتا بقي ه��خترع وتقول لي اصل ده خير\
اصل ده نصيبه\
اصل مين يعرف كان مستخبيلك ايه يا ابني\
-\
طب لما هوا خير كده\
ما نكافئ اللي تعمد يصيبه - ايه رايك ؟!\
-\
طب بلاش\
ما تيجي اخلع لك كتفك انتا كمان\
ولا هتكفر بقي ؟!\
هترفض الخير من ربّنا ؟!\
-\
تخيل ان موظف في شركة اهمل في شغله\
فالشركة خسرت\
يا تري\
الشركة خسرت ليه ؟!\
-\
لان اصحاب الشركة مؤمنين طبعا\
والمؤمنين لازم ربّنا يجعلهم فاشلين فقراء مشرّدين\
-\
انا مش عارف مين اهبل قال لك\
ان بيت المؤمن دايما بيخرب\
والمؤمن دايما فقير\
والمؤمن دايما متهان ومستضعف وذليل\
مين قال كده\
-\
لكن بعيدا عن اللا معقوليّة في الطرح\
خلّينا نرجع لمو��وعنا\
الشركة خسرت عشان ده خير عظيم ؟\
ولا عشان فيه موظف مهمل ؟\
-\
فرّق بين العلة والحكمة\
-\
تخيل بقي ان الموظف المهمل ده\
اصر ان اكيد فيه حكم�� ربانية من وراء خسارة الشركة\
قوم ايه\
انا كمدير - هاجي اخر الشهر\
وهاخصم نص مرتب الموظف ده\
-\
ليه\
عشان اخرب بيت الموظف ده\
ليه\
عشان هوا مؤمن\
ولازم يبقي فقير وضعيف ومتنيّل بستّين نيلة\
أصل أكيد ربّنا له حكمة ف�� كده طبعا\
ده نصيبه\
ده قدره\
-\
ولو اعترض\
يبقي بيعترض علي قضاء ربّنا\
بيرفض الخير اللي هيجيله من وراء خصم نص مرتّبه
