---
layout: post
title:  فاسقين أم ساذجين
date:   2024-04-10T00:00:01+03:00
author: Mahmoud Marzouk
categories: 1 - المفاهيم
published:  true
---
كنت باقف كتير قدّام آيه\
فاستخفّ قومه فأطاعوه إنّهم كانوا قوما فاسقين\
كنت باقف بالتحديد قدّام كلمة ( فاسقين )\
كنت متوقع إنّها تكون ( ساذجين )\
لكن مش ( فاسقين )\
فيا تري إيه السرّ ؟!\
-\
يعني ناس واحد ضحك عليهم وسمع��ا كلامه\
يبقوا إيه ؟\
في تصوّري أنا إنّهم ( ساذجين )\
لكن ليه القرآن قال ( فاسقين ) ؟!\
-\
ده فاسقين دي تعني إنّهم مجرمين\
في حين إنّنا تصوّرنا عنهم إنّهم ضحايا\
مضحوك عليهم يبقوا ضحايا - ولا فاسقين ؟!\
-\
لحد ما فهمت الآتي\
الناس دي مش مضحوك عليهم ولا حاجة\
الناس دي محتاجين يتضحك عليهم\
-\
بمعني\
بفرض إنّ أنا إنسان مجرم\
مش هقدر أمارس الإجرام ببساطة كده\
في�� سلام بقي لو حد ضحك عليا\
وقال لي فلان ده عدو الوطن\
قمت أنا رحت أجرمت في حقّه\
يبقي أنا كنت فقط منتظر\
حدّ يعطيني التبرير المناسب لإجرامي\
-\
بفرض إنّ أنا موظّف مستهتر مثلا\
وعرفت إنّ فيه مدير جديد جاي\
هيمشّي ال��ؤسّسة ع العجين ما تلغبطوش\
-\
انا في الوقت ده\
منتظر أيّ حد يقول ع المد��ر ده حرامي\
أنا هأيّد الحدّ ده بكلّ قوّتي\
وهامشي وراه عامل نفسي اهبل\
وهطالب بإسقاط المدير الجديد\
-\
هل أنا ماشي زيّ الأهبل لإنّي اهبل\
لا\
أنا بسّ محتاج ألاقي تبرير للي باعمله\
محتاج إنّي بعد سنين\
لمّا يظهر إنّ المدير الجادّ ده كان مظلوم\
محتاج الاقي مخرج أقول من خلاله\
إنّي حا��بته لإنّي كان مضحوك عليّا\
-\
الناس دي مش ساذجة\
ربّنا ما ظلمهمش لمّا قال عنهم إنّهم فاسقين\
-\
الناس دي فقط محتاجين\
اللي يشيل بدالهم لقب الإجرام\
وهما راضيين بلقب إنّهم ساذجين يا سيدي\
-\
فالقرآن قال لهم لا - احنا عارفين حقيقتكم\
إنتوا فاسقين - ولستم ساذجين
