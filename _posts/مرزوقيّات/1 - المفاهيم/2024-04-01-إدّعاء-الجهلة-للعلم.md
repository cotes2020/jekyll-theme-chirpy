---
layout: post
title:  إدّعاء الجهلة للعلم
date:   2024-04-10T00:00:01+03:00
author: Mahmoud Marzouk
categories: 1 - المفاهيم
published:  true
---
بعيدا عن معركة الأرض كرويّة ولا مسطّحة\
ويا ريت ما حدّش يسألني في المو��وع ده\
لكن أنا باتغاظ جدّا من تعليقات الناس\
اللي بتؤيّد نظريّة إنّ الأرض كرويّة\
لمّا ييجوا ينتقدوا أصحاب نظريّة الأرض المسطّحة\
-\
تحسّهم بيتعاملوا من مناخيرهم\
بيتعاملوا بتعالي يعني\
تحسّ إنّه شغّال في ناسا\
ولسّه نازل من المكّوك ما غسلش إيده\
وبعدين قابله واحد قال له الأرض مسطّحة\
فقام انفعل عليه بقي\
-\
تحسّ إنّك ضيّعت زهرة شبابه اللي قضّاه في ��لأبحاث\
-\
اهدي يا حبيبي\
إنتا وهوّا إنتوا الاتنين بيتقال ليكم كرويّة فتهزّوا دماغكم\
أو مسطّحة فتهزّوا دماغكم بردو\
ليه بتتعامل ويكأنّك إنتا اللي بتمسك عود الكبريت\
اللي بيولّعوا بيه الصاروخ وهوّا طالع القمر\
-\
اهدي\
إنتا أقلّ من كده بكتير\
وإلي أن يكون لنا وكالات الفضاء الخاصّة بنا\
وإلي أن نقوم نحن بدراساتنا المستقلّة\
فلا يحقّ لواحد منّا أن يت��امل بهذا القدر من الثقة العلميّة\
-\
ويكلّمك بقي بطريقة إنّه\
يا خسارة يا زمن\
معقول واحد مهندس ومش عارف إنّ الأرض كرويّة\
طب ما إنتا آهو واح�� مهندس أو دكتور\
ولو قلت لك اصنع الماوس اللي في إيدك دلوقتي مش هتعرف\
-\
ما فيش حدّ عنده علم في العالم كلّه بيعطيه لحدّ\
كلّه بيبدأ من الصفر ومن تحت الصفر\
ما حدّش بيذاكر كتب حدّ ويبني عليها\
لإنّ ما حدّش بيحطّ حاجة في الكتب\
-\
يا إمّا تجتهد وتعمل علومك الخاصّة\
يا إمّا انسي\
-\
أنا ك��ت زمان باتغاظ جدّا لمّا ألاقي كتاب 500 صفحة مثلا\
وتلاقي اسمه\
Introduction to \...\
مقدّمة لعلم كذا\
كنت أقول معقول المقدّمة 500 صفحة ؟!\
-\
اكتشفت مؤخّرا إنّه حتّي المقدّمة دي\
لا ترقي لإنّها تكون مقدّمة\
دول شويّة هجايص ب��ضحكوا بيهم علينا\
ييجي دكتور جامعة ياخد شويّة الهجايص دول\
ويشرحهم للطلبة\
ويتخرّجوا ويعملوا حفلات\
وتلاقي كلّ واحد كاتب لك قبل اسمه المهن��س فلان\
ويزعل قوي لو ناديت له باسمه حاف\
وهوّا في النهاية صفر علي الشم��ل هوّا واللي علّمه\
-\
صدّقوني ما فيش علم منشور\
ما فيش علم بمعني علم ه��لاقيه في أيّ مصدر\
الفيسبوك اللي بنكتب عليه دلوقتي ده لو أصحابه قفلوه\
وجبت عتاولة العالم كلّه يشغّلوه مش هيعرفوا\
-\
اللي عنده علم بيحتفظ ب��ه لنفسه\
ويعمل لك كتاب 10 آلاف صفحة عن العلم ده\
وقابلني لو فهمت منه حاجة\
-\
هوا أساسا عارف إنّه بيستهبل عليك\
وإنّ ال 10 آلاف صفحة دول هيمرجحو�� ويفسّحوك\
ويودّوك البحر ويرجّعوك عطشان\
وإنتا بتتقرطس ومش واخد بالك\
-\
الناس اللي بتقول أمريكا بتعمل العلم وتنفع البشريّة\
أتحدّاك تجيب لي وصفة دوا أو صلب بيتصنّع في أمريكا\
أتحدّاك تجيب وصفة الكوكاكولا\
مش ��قول لك وصفة اليورانيوم مثلا يعني\
-\
عاوز تشتري المنتج\
ادفع\
وهتاخد المنتج فقط\
لو فتحته مش هتفهم حاجة\
حتّي لو كان الكاتالوج بتاعه ألف صفح��\
هتقرأه من الأوّل للآخر ومن الآخر للأوّل زيّ الباشا\
ومش هتفهم حاجة بردو\
-\
ولو فهمت حاجة تبقي فهمت هجايص\
من الهجايص اللي هوّا بيضحك عليك ��يها\
لكن لبّ الموضوع مش هتعرفه\
ومش هتقرّب من منطقة معرفته حتّي\
-\
عا��ز تعمل المنتج من الصفر\
ابدأ من الصفر\
غير كده انسي\
ما حدّش هيتصدّق ع��يك بالعلم\
-\
هوّا هيعطيك منتج يسوي 1 دولار\
وياخد منك 10 دولار\
ويمنّ ع��يك بإنّه بيخدمك لوجه الله تعالي\
وبيخدم العلم\
وبينفع البشريّة\
وشوي��ة وهعيّط من الكلام الحمّصي ده\
-\
واحد زيّ أحمد زويل\
إنتا استفدت من علمه إيه ؟\
ولا حاجة\
عاوز تشتري المنتج اللي اتبني علي أساس دراسات زويل\
ادفع\
غير كده انسي\
-\
أمريكا ما كانتش بتصرف علي زويل أو غيره\
عشان تتص��ّق بعلمه علي البشريّة\
ده بيزنس\
وبيزنس إز بيزنس\
-\
من الآخر\
لو عاوز يبقي عندك علم\
روح المعمل وابتدي من الصفر\
-\
أمريكا كانت بتصنع مكوك الفضاء بتاعها من الصفر\
وجنبها روسيا بتصنع مكّوك الفضاء بتاعها من الصفر\
ما حدّش عطا حدّ علم\
ولا حدّ عرف ياخد من التاني معلومة ولو بالتجسّس حتّي\
-\
هنروح بعيد ليه\
مرسيدس بتفاجئ بي إمّ بعربيّاتها\
وبي إمّ بتفاجئ مرسيدس بعربيّاتها\
كلّ شركة عندها مهندسينها\
اللي شغّالين علي التصام��م من الصفر\
-\
ولحدّ لحظة الإطلاق\
ما حدّش من الشركتين بيقدر يعرف حاجة عن شغل التاني\
تخيّل إنّ رئيس ألمانيا جه قال لهم\
إنتوا تباصوا اكتشافاتكوا لبعض عشان مصلحة ألمانيا العليا\
هيقولوا له كلام قبيح\
-\
ما فيش حاجة اسمها كده في العالم يا عالم\
كلّه بيشتغل من الصفر\
وبيستأثر بمكاسب ��بحاثه لنفسه فقط\
الناس دي فاهمة الكلام ده من بدري\
وإحنا لسّه قاعدين بنمدحهم\
لأنّهم بينشروا الخير علي الكوكب\
خير مين يا عبيط ؟!\
-\
كلّ صاح�� علم عمل علم - عمله مع نفسه من الصفر\
كلّ دولة صنعت القنبلة النوويّة - ص��عتها من الصفر\
ما حدّش بيعطي حدّ معلومة\
أعطيك منتج ؟ ماشي\
لكن طريقة ��صنيع المنتج\
انسي\
-\
فبلاش نخدع نفسنا بأكذوبة العلم\
إنتا ما تعرفش حاجة\
وولا أنا أعرف حاجة\
يبقي إيه\
يبقي اهدي\
اهدي خالص\
إحنا كلّنا - مف��ول بهم - في هذا العالم\
فيبقي المثل الصحيح هنا هو\
لا تعايرني ولا أعايرك - الهمّ طايلني وطايلك\
-\
أنا قعدت 5 سنين بحاول افهم منحني الأنفليوت ج�� منين\
ما عرفتش\
وولا حدّ سألته وطلع عارف\
الغريب إنّ كلّ اللي سألتهم\
كانوا بيردّوا عليّا ردود محكمة\
مصحوبة بنظرة من تحت النضّارة كده\
مفادها إنّه مين الحمار اللي مش فاهم منحني التروس ده ؟!\
بينما همّا عمليّا ��ش فاهمين حاجة\
بيردّوا الردّ اللي في الكتاب\
طب ما أنا عارف الردّ اللي في الكتاب\
لكن اللي في الكتاب ده جه منين - ما حدّش يعرف\
-\
فمن الآخر\
ع��وز تعرف\
عيش مع الموضوع من الصفر لحدّ ما تفهمه\
والحمد لله قدرت أعمل ك��ه مع منحني الأنفليوت\
مرفق فيديو بيشرح الموضوع\
-\
وأنا أدّعي - بلا فخر - إنّ ما حدّش في ال 500 مليون عربي\
عارف اللي في الفيديو ده\
وأكاد أجزم إ��ّك لو فتحت 1000 كتاب عن التروس\
مش هتلاقي شرح المنحني ده\
-\
لأنّ حتّي ال��اس اللي عملوا المنحني ده\
استحاله يكونوا شرحوه غير لبني جلدتهم\
وتحت ��طاء سميك من السريّة\
-\
وبعدين يعملوا كتاب 50000 صفحة يفسّحوك فيه مع التروس\
-\
الحمد لله أنا نويت ابدأ من الصفر\
وأتمنّي إنّي أقدر أعمل كده مع حاجات تانية كتير إن شاء الله\
-\
دعواتكم
