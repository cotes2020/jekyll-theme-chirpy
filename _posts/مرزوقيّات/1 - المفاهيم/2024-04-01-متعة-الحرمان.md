---
layout: post
title:  متعة الحرمان
date:   2024-04-10T00:00:01+03:00
author: Mahmoud Marzouk
categories: 1 - المفاهيم
published:  true
---
من الحاجات الحكيمة اللي الشعب المصري بيعملها\
انه بيتقن حرمان نفسه من المتعة\
الطفل اللي كان بيلف الكيبورد بمشمع\
لحد ما يبوظ يرميه بالمشمع بتاعه\
وعمره ما لمسه ولا استمتع بلحوسة الكيبورد بتاعه\
لما كبر\
اشتري عربية ب 150 الف جنيه\
الفرش بتاعها تمنه جوا تمن العربية حوالي 10 آلاف جني��\
يقوم يعمل ايه الحزين ده\
يشتري فرش معفن ب 700 جنيه ويغطي بيه الفرش الا��لي\
ليه\
عشان ما يبوظش\
طب ما يبوظ ولا يتحرق\
وايه اللي هيبوظه اساسا\
��وا انتا متعود تعمل ببي في العربية\
وبعدين ما يبوظ وتغسله\
ما فيه ام اخ��راع اسمه غسيل للفرش\
وبعدين لما تبوظ الفرش في سنتين تلاتة\
يبقي اسمك استمتعت بام الفرش\
وبعدين ابقي ركب الفرش الجلد\
لا والاكتر يروح يخلع الاكصدامات الاصلية ويركب اكصدامات
صيني\
وتبقي الطارة جايه مكسية جلد ير��ب لها كسوة قماش\
شعب مش وش متعة اساسا\
ويقضيها اسود في اسمر في بلاك عليه وعلي دماغه وافكاره
السوده\
ليه\
عشان الاسود ما بيبانش فيه الوساخة\
��ا هو اصلك ناوي ع الوساخة من اول يوم\
بره تلاقي العربية من جوا زي التلج\
زي القطن\
ناس بتبرق من النضافة\
طب بلاش ابيض\
خليك في البيج\
طب اي حاج�� تفتح النفس\
ام العروسة تشتري لبنتها صيني بخمس تلاف جنيه\
وطقم صاج حديد معفن ب 500 جنيه\
تقوم تعمل ايه الناصحة\
تركن الصيني لحد ما حد من العيال يبقي يكسره\
فداه\
وتأكّل جوزها في الحديد\
انا عندي مراتي جات تعمل كده قلتلها هكسرلك الصيني\
وانا اعملها\
اطلعوا من اللي انتوا عايشين فيه ده يا شعب مصر\
لحد دلوقتي لسه فيه ناس بتحط منديل علي اللياقة\
وتلبيسة للك�� عشان ما يتوسخش من الحبر\
ناقصكوا طربوش ومنشّة ونشوق\
في الآخر أقول\
احسنوا نواياكم\
وربّنا يعطي كلّ واحد أحسن من نيّته
