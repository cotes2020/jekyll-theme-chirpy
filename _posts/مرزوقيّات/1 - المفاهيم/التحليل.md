---
layout: post
title:  التحليل
date:   2024-04-10T00:00:01+03:00
author: Mahmoud Marzouk
categories: 1 - المفاهيم
published:  true
---
جزء كبير من فهمك للأمور

مبني على التحليل

إنّك تقدر تفصل مكوّنات شئ ��ا

وتطلّع كلّ مكوّن لوحده

وتتعامل معاه لوحده

وتفهم ده إيه بيأثّر فيه

وهوّا بيأثّر في إيه

\-

لو عملت ده

هتقدر تطوّر في الشئ اللي إنتا شغّال عليه

\-

كنت دايما أقول

لا يوجد شئ معقّد

ولكن يوجد شئ مركّب

\-

المشكلة بتكون

في عدم فهمك للتراكب ده حصل إزّاي

فبتتعامل مع الش�� على إنّه شئ واحد معقّد

\-

وده ممكن يخلّيك تفشل في تطويره

\-

لكن لو قدرت تحلّله لطبقات

هتلاقي التعامل مع كلّ طبقة لوحدها سهل

وفهمها سهل

والتحكّم فيها سهل

\-

ترجع بعد ما فكّكت الشئ ده

وطوّرت كلّ طبقة منّه لوحدها

تقدر ترجع تركّبه تاني

وتقدّمه للناس في شكل أفضل

\-

وقتها الناس هتنبهر

لأنّهم مش هيكونوا فاهمين السرّ فين

\-

القاعدة بتقول

إذا عرف السبب بطل العجب

لو عكسناها هنقول

ما لم يعرف السبب - سيبقى العجب

\-

عشان كده الناس التحليليّين

ممكن يفقدوا استمتاعهم بالأمو��

لأنّهم بيعرفوا السبب

فبيزول عجبهم

وبيقلّ تقديرهم للأمور

\-

لكن بالمناسبة

فيه متعة تانية بيحسّوا بيها

ألا وهي متعة التحليل نفسها

لكن الاستمتاع بالشئ نفسه ممكن تقلّ

\-

هتقول لي ما ده شئ وحش

خلّين�� مش فاهم ومبسوط

أحسن ما أفهم ويروح الانبساط

\-

تمام

ممكن يكون معاك حقّ

لكن ده مش هينفعك في شغلك

\-

يعني

إنتا لو بتاكل في محلّ كشريّ

فمش هيفرق كتير إنّك تفهم السرّ فين

\-

لكن

لو إنتا صاحب محلّ كشريّ

فإنتا لازم تعمل اللي بقول لك عليه ده

\-

لو ما عملتوش

مش هتقدر تطوّر في منتجك

\-

من الناحية الأخرى

لو ما عملتوش

هيظلّ المنتج غالي عل��ك في التكلفة

\-

لكن لو عملته

هتقدر تقلّل تكلفة الطبق

وتبيعه بنفس السعر

فتكسب من المنبع

\-

لو مش محتاج تكسب براحتك
