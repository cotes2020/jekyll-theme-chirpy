---
layout: post
title:  الأسماء والمسمّيات
date:   2024-04-10T00:00:01+03:00
author: Mahmoud Marzouk
categories: 1 - المفاهيم
published:  true
---
قلت قبل كده

إنّ أكبر خدعة خدع البشر بيها أنفسهم

هي تسمية الأشياء بغ��ر أسمائها

\-

فخلّينا نتكلّم النهارده عن تحوير لهذه الخدعة

لما يمك�� أن نسمّيه ( تفريغ الأمور من مضمونها )

\-

ناس كتير لمّا تيجي تعترض عليهم في حاجة

وتقول لهم يا جماعة دي غلط

يقوموا يفرّغوا الموضوع من مضمو��ه

ثمّ يناقشوا الإناء الفارغ اللي فرّغناه من مضمونه ده

\-

أقرب مثال هو مقال كتبته عن إنّ رفض التعدّد كفر

متحدّثا عن الحالة اللي الزوجة ب��قول فيها لزوجها

عاوز تعدّد براحتك - بسّ طلّقني

\-

فيقوم الضالّون أ�� المضلّلون ينقلوا الموقف لإيه

ينقلوه لـ ( وهوّا الطلاق حرام )

دا ربّنا شرع الطلاق يا أخي

هوّا إنتا إيه

ما عندكش إخوات بلاستيك

\-

وده نموذج عظيم على تفريغ الأمور من مضمونها

ثمّ الحكم على الأمر الفارغ

\-

الحكم على الطلاق

الطلاق العادي

وهل الطلاق بقى حرام بقى

هتخترعوا شرع جديد

دا إنتوا متشتّتين قوي الصراحة

\-

في حين إنّ مش ده الموضوع

ده الإناء بعد تفريغه من مضمونه

وإنتا بتحكم عليه إمّا عن ضلال أو تضليل

\-

لكن الإناء اللي لسّه فيه مضمونه

هو إناء بيتكلّم عن طلب الطلاق

بناءا على رفض التعدّد

مش طلب الطلاق كده وخلاص

\-

بسّ إحنا هنشيل الحتّة دي نرميها من الشبّاك

وبعدين نسألك عن الطلاق العادي

ونعمل عبط عند حتّة إنّ طلب الطلاق ده

مبني على رفض الشرع

مش طلب طلاق عادي

\-

و��عدين نحاول نزنقك تجاوب على الحالة الأولى

بظروف الحالة التانية

\-

��عني نجيب لك قضيّة قتل

ونشيل من مسرح الجريمة كلّ الأدلّة

وبعدين نقو�� لك احكم بقى

دي قضيّة إيه ؟

فتطلع قضيّة وفاة عاديّة خالص بالص مالص

\-

والأمثلة في هذا المجال لا حصر لها

واحد عاوز مراته تخدم أمّه

فبن��ول الزوجة غير ملزمة بخدمة أهل زوجها

فيتحوّل الموضوع لإيه ؟

\-

يتحوّل الموضوع لإنّ الأمّ مدرسة

يا ولا

حدّ يعمل كده ف المدرسة يا ولا

\-

وبعدين الدنيا دوّارة زيّ السوجارة

ما بكره تبقي محتاجة اللي تخدمك ي�� جزمة

وهتلاقي مرات ابنك مش راضية تخدمك

\-

وهل يا ترى برّ الوالدين إيه رأيك فيه

حلو بسّ - ولّا حلو وبسكّر ؟!

\-

وننسى نقطة صغيّرة خالص

��نّ دي مش أمّها حضرتك

دي أمّ جوزها

وليس لها عليها أيّة حقوق

\-

بسّ إحنا هنعمل عبط كلّنا

وهنعتبرها أمّها

\-

طيّب أنا هاعمل نفسي عبيط ز��ّكم

يا ترى لمّا الحما دي تموت

مرات ابنها هتورث فيها ولّا لأ ؟

ولّا إنتوا بقى هتلغوا الشرع

وهتقولوا إنّ البنت ما تورثش في أمّها

\-

أيوه

قول بقى إنّ البنت ما تورثش في أمّها

أصل إنتوا متشتّتين

\-

أيوه يا فندم ما هيّا مش أمّها

هتورث فيها بأمارة إيه

بأمارة ما كانت هتخدمه�� من 3 سطور

عشان برّ الوالدين يا روح أمّك

\-

مثال ثالث

واحد طلّق زو��ته

هل من حقّه يردّها ولّا لأ

من حقّه طبعا

\-

بسّ إحنا مش هنجيب سيرة

إنّ دي الطلقة الثالثة

ما تبقاش متشتّت بقى يا مولانا

\-

واحد صلّ�� بالتيمّم

عادي ولّا صلاته باطلة ؟

عادي طبعا وصلاه مقبولة

بسّ ما ت��يبش سيرة إنّ الماء كان موجود

إنتا شيتيت قويّ مع الموظّفين بتوعك

\-

واحد شرب حاجة ساقعة

حلال حلال حلال

بسّ ما تحيبش سيرة إنّها فيها 8 % كحولّ

ما تضيقّش يا مولانا

\-

وتظلّ تسمية الأمور بغير أسمائها

هي أكبر خدعة خدع بها البشر أنفسهم
