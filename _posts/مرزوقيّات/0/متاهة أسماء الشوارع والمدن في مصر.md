---
layout: post
title:  متاهة أسماء الشوارع والمدن في مصر
date:   2024-04-10T00:00:01+03:00
author: Mahmoud Marzouk
categories: 0
published:  true
---
مش عارف ايه الفكرة في مصر\
انّك تسمّي شوارع في مدن باسم مدن تانية\
اشهر شارع في راس البر اسمه بورسعيد\
المنصورة فيها شارع بورسعيد\
ليه جسر ال��ويس في القاهرة مش ف السويس\
تلاقي شارع اسوان في مدينة مش عارف ايه\
فيه قرية قبل دمياط اسمها الاسماعيلية\
فيه مطرية في القاهرة وفيه جمالية\
و��يه بردو في الدقهلية مراكز المطرية والجمالية\
فيه واحة باريس في الواحات\
فيه كفر سعد جنب بنها\
وفيه مركز كفر سعد في دمياط\
ليه أساسا يبقي فيه بلد اسمها أجا\
النقطة دي بتقع من يفط كتير\
ليه في السنطة يبقي فيه قرية ��سمها ميت ال(ع)زّ\
بس مش عين بقي\
هيّا من قلّة أسامي يعني\
ليه فيه فيصل في الاسماعيلية\
وفيصل في الجيزة\
وليه جامعة القاهرة في الجيزة\
ها ؟!\
ل��ه ؟!!!!!!!!!\
ليه فيه ادكو وادفو\
ليه فيه ساحل في شبرا\
ايه علاقة شبرا بالساحل\
وليه اللغبطة بين شبرا الخيمة وشبرا مصر\
وليه شبرا الخيمة قليوبية اساسا ؟\
ليه رشيد تبع البحيرة ؟!\
حدّ يفهّمني\
ليه فيه 15 مايو في جمصة\
و 15 مايو في حلوان\
ليه اعدّي علي طريق الاقي يافطة مكتوب عليها مصنع الكراسي\
الحادثة اللي كانت هتحصل لي دي في رقبتك انتي يا حكومة\
ما انا كان لا��م افرمل وارجع اصورها\
ليه فيه الشيخ زايد - والشيخ زويّد\
ليه تلغبطونا ��عاكوا\
وليه فيه المعادي اساسا ؟!\
ليه فيه شبين الكوم\
وشبين القناطر\
لمّا حدّ يقول لي قابلني ف شبين\
اقابله فين ؟\
وليه فيه كفر شبين\
هيّا نا��صة\
ليه مش كفاية عليكوا شبرا الخيمة وشبرا مصر\
قوم تعملوا شبرا النملة\
شبرا بخوم\
شبرا ملّس\
ليه فيه سمنّود ومنية سمنّود\
وليه فيه سمادون - وسنديون\
ليه سندوب ومنية سندوب\
البرلّس وبرج البرلّس\
وليه لازم الشوارع دي راشقة في اي بلد\
العباسي - الجلاء - الجامعة - الزراعة\
الجمهوريّة - ��لترعة - البحر - الجيش\
وصلاح سالم ده إيه كينونته يعني\
عشان يبقي ليه شا��ع في كلّ بلد في مصر\
وليه صلاح سالم في القاهرة فجأة بيبقي العروبة\
وال��وتوستراد فجأة بيبقي طريق النصر\
وليه بيقولوا علي اي طريق جديد انه دول��\
وليه الدولي الساحلي - مش دولي ؟\
يعني الطريق الوحيد اللي يستحق كلمة دولي - مش دولي\
وليه بتستغربوا ان الفلاحين بيقولوا علي القاهرة انها مصر\
بينما انتوا في القاهرة بتسموا الطرق كده\
مصر اسكندرية الصحراوي\
مصر ��سوان\
مصر السويس\
وليه لمّا نعمل حاجة جميلة اسمها طريق شبرا بنها\
قوم نسمّيه محور أمّ بيّومي\
وليه كل الجديدة في اي حاجة\
ليه دمياط الجديدة - ليه ما سميتوهاش ابتهال مثلا\
ليه المنيا الجديدة بني سويف الجديدة المنصورة الجديدة\
ليه ما سميتوهمش باسامي لوحدهم\
ليه محسسني انهم نيو يورك مثلا او نيو جيرسي\
يعني يا اما مش لاقيين اسامي خالص\
فتسموا كل مدينة جديدة باسم مدينة قديمة\
وتلزقوا فيها كلمة الجديدة\
وتلحقوا بسكان المدينة الاصلية كلمة القديمة\
يبقي يقول لك انا من دمياط القديمة\
وهوّا مكسوف كده يا عيني\
ليه تحسّسه بالذنب ده - هوّا ما عملكش حاجة\
ولما انتوا ناويين تعملوا عاصمة جديدة\
ليه سمّيتوا القاهرة الجديدة القاهرة الجديدة\
كنتوا احجزوا الاسم للعاصمة الجديدة\
وليه اسمها العاصمة اساسا\
يعني زيّ برنامج البرنامج كده\
ليه العاصمة يبقي اسمها العاصمة\
سمّوها البستان - الفردوس - سمّوها كازا بلانكا\
وليه كلّ الشوارع اللي اسمها محمّد حسني مبارك\
ما اسمهاش محمّد حسني مبارك\
وليه فيه قري بارقام\
خلاص الاسامي خلصت\
ليه تبقي قرية اسمها 15 او 20\
وليه فيه شارع التسعين في القاهرة الجديدة\
الستين في دمياط الجديدة\
45 في اسكندريّة\
ليه قطر المنصورة بيروح طنطا\
ليه ما بيطلعش من بنها ع المنصورة\
ولمّا كلّ اهل جرجا بيقولوا عليها دردا بلد الردّالة\
ليه الدولة مش بتاخد برأيهم\
دي بلدهم وهمّا حرّين فيها\
زي ما تلا بلد الجنتلة كده\
وليه ايتاي البارود ما اسمهاش تاي البارود\
طب حتّي اسالوا أهلها\
وليه الدلنجات ما اسمهاش الدرنجات\
وليه النوباريّة ما اسمهاش النابوريّة\
ليه تسمّوا بلد ميت نما\
ويطلع لنا واحد يقول ��حنا ولاد متنامة\
وليه ما بتحطّوش ضمّة علي الباء في يافطة بردين\
وانا عاوز مديريّة التحرير تحدّد موقفها معانا بالظبط\
يعني جمصة المصيف بلقاس دقهلية\
وجمصة البلد كفر البطّيخ دمياط\
مديريّة التحرير بقي - ايه ؟ ها ��!\
ليه عاصمة الدقهلية هيا اخر مدينة في الدقهلية قبل الغربية\
وعاصمة الغربية هيا اخر مدينة في الغربية قبل المنوفية\
وبنها دي عاصمة محافظة ايه اساسا ؟\
وليه قليوب مش هيا عاصمة القليوبيّة\
ده حتّي اسمها يشفع لها\
ليه قرية دقهلة في دمياط\
لا دي معقولة - دمياط كلها كانت دقهلية اساسا\
عل�� فكرة المنوفية كلها كانت تبع الغربيّة\
وليه عبد الناصر ما سمّاش مدينة نصر مدينة ناصر\
ما احنا عارفين انّها كانت المفروض تبقي مدينة ناصر\
زيّ لينين جراد وستالين جراد - يبقي ناصر جراد\
ليه ارقي مكان في اسكندريّة ا��مه كفر عبده\
بينما ميامي - بيبيعوا فيها شابشب للمصيف عادي جدّا\
وليه ب��قولوا ع الايس كريم في اسكندريّة جيلاتي\
ما تقولوا ايس كريم\
وليه بنات اسكندرية بيقولوا انهم من آليكس\
مش من إسكندريّة عادي زيّ ما احنا بنقولها\
وليه بتقولوا ع القاهرة كايرو\
وليه اسكندرية حلوة كده اساسا ؟!\
ولي�� يبقي فيه كوبري سيدي جابر\
ليه ؟\
لييييييييييييه ؟\
واسيبلكوا مصر بحا��ها اروح الكويت الاقي شارع القاهرة ؟!\
كاتش يمين الاقي نفسي في شارع جما�� عبد الناصر ؟!\
ويجيبولي ع الطيارة سندوتش طعميّة ؟!\
ليه ؟!\
قال يعني هوّا لما بقي اسمه فلافل بقي ابن ناس\
انا عاوز سندوتش تشيكن بالفراخ\
-\
لو شفت عدّاد عربيتي - هتعذرني\
-\
\#أنا_شلت_لك_يا_زمن_الحمل_ما_كلّيت{.underline}(https://www.facebook.com/hashtag/أنا_شلت_لك_يا_زمن_الحمل_ما_كلّيت?source=feed_text)\
\#ومشيت_معاك_يا_زمن_لفّيت_ولا_خلّيت{.underline}(https://www.facebook.com/hashtag/ومشيت_معاك_يا_زمن_لفّ��ت_ولا_خلّيت?source=feed_text)
