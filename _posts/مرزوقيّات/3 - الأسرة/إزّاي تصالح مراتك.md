---
layout: post
title:  إزّاي تصالح مراتك
date:   2024-04-10T00:00:01+03:00
author: Mahmoud Marzouk
categories: 3 - الأسرة
published:  true
---
السلام عليكم\
قال رسول الله صلّي الله عليه وسلّم\
خيركم خيركم لأهله - وأنا خيركم لأهلي\
-\
من مقاييس الخيريّة دي في وجهة نظري\
هي سرعة مصالحة ��لزوجة\
-\
يعني لو حصل زعل بين زوج وزوجته\
كل ما الزوج يصالح زوجته اسرع\
كل ما يكون خير من غيره\
-\
مع اني قرات قبل كده\
ان المراة مؤهلة نفسيا اكتر انها هيا اللي تصالح\
لكني مش فاهم ازاي بصراحة\
-\
يا اما الدراسة غلط\
يا اما ستات اليومين دول اتغيروا عن الفطرة\
-\
الدراسة كانت بتقول ان المراة مؤهلة\
او عادي عندها انها تقول انا اسفة\
-\
لكن الرجل عنيد بطبعه و��كابر\
وممكن يطنّش يعني والدنيا تمشي معاه عادي\
-\
لكن انا شخصيا مش داخ��ة دماغي الفكرة دي\
-\
ع العموم\
وبعيدا عن الدراسات\
ارجع لحديث خيركم خ��ركم لأهله\
صالح انتا من باب الاجتهاد في الخيرية\
-\
هوا سباق اساسا اعل�� عنه الرسول صلّي الله عليه وسلّم\
سباق بين الرجال\
حصل الرسول صلّي الله عليه وسلّم فيه علي المركز الاوّل\
خلاص ده مركز اتحسم\
لكن لسه فيه مراكز متاحة للمتسابقين\
-\
وقال رسول الله صلي الله عليه وسلّم ايضا\
ما اكرمهن الا كريم وما اهانهن الا لئيم\
وقال - استوصوا بالنساء خيرا فإنّهن عوان عندكم\
-\
اي كانهن اسيرات - بيان علي الضعف\
وان الرجل يتحكم في كل حيا��ها لديه\
-\
والرجل الحقيقي يكون رد فعله تجاه الضعيف هو الشفقة\
وليس ال��جبّر\
-\
بل انه في الصعيد لو لعبت تحطيب مع احد\
فوقع خصمك علي الارض\
فل�� يكن يجوز لك ان تضربه وهو في الارض\
-\
ولو عملت كده يبقي حق عرب\
لو واقف وضربته عادي - لكن لو واقع لا\
-\
فانا شايف ان الطبيعي - وباعتبار الست اضعف\
فاللي المفروض يبدا بالمصالحة هو الرجل\
-\
المصالحة ازاي بقي\
-\
الاول نحط قاعدة ان المصالحة يجب ان لا تتجاوز سواد الليل\
لازم قبل ما الليلة تخلص تكونوا اتصالحتوا\
ما تباتوش علي خلاف\
-\
واساسا النوم علي زعل خطير جدا\
والست هتقوم من النوم تلاقي زرقان في جسمها\
الزرقان ده يا حبيبي هوا اعراض جلطة\
فاهم ؟\
-\
الزرقان ده هو تجمّع للدمّ في مناطق في جسمها نتيجة للزعل\
وهو بوادر جلطة\
-\
انا والدتي الله يرحمها جالها شلل نصفي في ��علة\
استمرّ 3 شهور\
-\
لو انتا مش متخيل اسال حد قريبك دكتور\
فما تستقلش بموضوع المصالحة ده\
-\
نرجع للمصالحة نفسها\
بتكون ازّاي\
ابسط شكل من ا��كال المصالحة\
هوا انك ما تعملش حاجة خالص\
احتضنها فقط وهيا اوتوماتيك ��تعيط\
سيبها تعيط لحد ما تخلّص\
وخلاص\
-\
لو لقيتها بترفض المصالحة - ابعد\
يعني لو لقيتها أرنانة\
-\
تأرن دي جايه من وصف الخيل الصغيرة\
حين تجر�� وتصدر حركات عشوائية\
كما في قول الشاعر\
وقور - وريعان الصبا يستفزّها - فتأرن احيانا كما يأرن المهر\
-\
المهم يعني\
لقيتها بتهلفط في الكلام او بتزعّق او رافضة انك تمسك ايدها\
او او او\
الحل المثالي هو انك تبعد\
-\
��انك كراجل - كرامتك مش هتسمح بكده - فهتزعق اكتر\
وهنبقي جينا نكحلها عميناها - وزدنا الطين بلّة\
-\
علي رأي القذّافي لمّا عدّل علي مترجم الأمم المتّحدة\
Add salt to injury\
-\
فالحل هو انك في الحالة دي تبعد وابقي ارجع تاني لما تهدي\
الكلام عموما وقت الغضب يا ريت نقلل منه\
لانه بيكون جارح جدّا\
-\
الست بيحصل لها اكتئاب كل شهر بسبب الدورة الشهرية\
فاعمل حساب ان ده يك��ن سبب نرفزتها\
فتغافل\
-\
تسعة اعشار الأدب في التغافل\
-\
والست بيحصل لها اكتئاب اثناء الحمل\
-\
عمركش سمعت عن واحدة طلبت من جوزها الطلاق\
يقولوا لها ليه يا بنتي\
تقول مش عارفه - هوا كويس\
بس انا عاوزه اتطلق\
-\
ده ��كتئاب حمل وش\
اسالني انا\
-\
من وسائل المصالحة بردو\
انك تعمل لها المش��وب اللي بتحبه وتسيبه وتمشي\
تجنبا للكلام يعني\
لكن كده انتا مهدت بشكل كبير للمصالحة\
بعد شويه روح صالحها\
-\
غالبا هتلاقي المشروب برد وما شر��توش\
لو شربته يبقي ما عندهاش دمّ الصراحة\
-\
لكنها هتكون متقبلة للمصالحة بشكل افضل\
-\
من وسائل المصالحة بردو\
هيا انك تبعت ابنك او بنتك يصال�� مامته\
دي مضمونة 100 %\
-\
الاهم بقي انها بتفيد الابن جدا\
انا كنت الابن اللي بيعمل كده في العيلة عندنا\
فده فادني اني بقيت اقدر اتعامل في المو��قف دي اساسا\
-\
ممكن ادخل خناقة بين ناس بيقطّعوا بعض\
وانا حاطط ايدي ورا ضهري ومبتسم زي العبيط\
واخد واحد علي جنب واهديه - الغريبة انه بيهدي\
��نا متدرب علي كده من وانا في ابتدائي\
-\
وبردو ما فيش مانع انكوا تشركوا ��بنائكوا في افراحكم\
يعني مثلا تتفق مع بنتك انها تخبي هدية انتا جايبها لزوجتك\
-\
ما انتا ممكن تخبيها انتا\
لكنك بتعلم البنت انها تكتم السر\
-\
وطبعا بتوصّل لبنتك بردو\
ان فيه علاقة صحية بينك وبين مامتها\
فنفسية البنت تبقي سليمة\
-\
بيني وبينك يا هاني ماشي مع واحدة اليومين دول\
كلام �� سرّك\
مراتي\
-\
والأبناء بتتقبل فكرة انكوا ممكن تتخانقوا عادي\
وبتتص��لحوا\
زيّ ايّ اتنين مجانين\
-\
يعني يعيشوا معاكوا الموقفين\
-\
سيدي يا سيدي بقي لو عطيت بنتك امانة توصلها لمامتها\
لسي شفايفي شايلة سلامك - شايلة أمارة حبّك ليّا\
-\
فممكن الابناء يبقوا مراسيل الحب بين الازواج\
د�� صحي جدا ليهم - للابناء يعني\
-\
اخر حاجة في المصالحة بقي\
بس ده بيكون ب��د الزعل بفترة\
هوا وقته لازم يبقي كده - بعد الزعل بفترة\
-\
اخر حاجة في ��لمصالحة هيا الهدية\
تهادوا تحابّوا\
-\
يعني بعد اسبوع مثلا من الزعل وخلاص رقتوا\
تجيب هدية\
-\
هنا انتا وصلت فكرة انك من ساعتها ضميرك بيانبك\
وانك من ساعتها فاكر\
-\
ودي ليها معني تاني غير معني المصالحة نفسه\
وبت��مل عند الطرف التاني نوع من الاحراج\
-\
يعني بتبتدي تقلل من انها تزعلك\
لانها عارفة انك بتاخد الموضوع علي مدي طويل\
وبتفضل زعلان لانك زعلتها\
-\
فهيا مش هتحب تدخلك في المود ده لوقت طويل\
-\
وما تقوليش ما هيا هتستحل��ها عشان اجيب ليها هدايا\
هات انتا هدايا علي طول\
وهيا ما تحتاجش تفكر ا��ها تستفزك عشان تجيب هدايا\
-\
ومش محتاج افكرك بالاسطوانة المشروخة\
بت��عة الهدية مش لازم تكون غالية\
انا شخصيا مش مقتنع بالهبل ده بس اعتبرني ��لتهولك\
-\
الهدية كل ما تكون غالية كل ما يكون احسن\
سيبك من الاستهبال بتاع التليفزيون\
-\
النساء تحبّ الاحمرين\
الذهب والعطور\
-\
وبالمناسبة بردو\
الست بيفرق معاها الماديّات\
سيبك من هبل التليفزيون\
-\
الست تحب ��وي انك تعزمها في مطعم غالي\
تجيب ليها هديّة غالية\
-\
انها تطلب تشتري حاجة غالية وانتا توافق\
بتقيس غلاوتك في قلوبنا - ولا بتتأكّد منّا\
-\
هم�� بيحبّوا الماديّات يا سيدي\
بس ما بيقولوش\
-\
ما تبقاش انتا بقي غبي\
وتصدقها لما تقول لك انها ما يفرقش معاها الماديات\
-\
وما تبقاش شلحف وتروح تقول لها دانا لسه قاري بوست\
بتاع واحد بيقول انكوا بتحبوا الماديّات\
��دل ما تهزّقك وتهزّقني معاك\
-\
اعرف الصحّ وخلّيه جوّاك\
-\
من المهم في ��لمصالحة بردو\
انكوا بعد ما تتخانقوا وتتصالحوا تتكلموا عن ده قدام
اها��يكوا\
-\
بس مش من باب نكء الجروح\
نكء يعني زي ما يكون فيه خرّاج وبتفتحه - يعععععععع\
-\
امال تتكلموا قدّام أهاليكوا ليه\
تتكلموا عشان توصلوا ر��الة للاهل\
انكوا ناضجين بما فيه الكفاية\
انكوا تتخانقوا وتتصالحوا بع��دا عنهم\
-\
ده هيطمنهم ان بنتهم مع واحد عاقل مش هيزعلها\
ولو زعلها فده ��لطبيعي بتاع اتنين متجوزين\
وهوّا بيصالحها وهيّا تمام\
-\
وبناءا عليه ��تعفي نفسك من مشورات منيلة بنيلة\
ممكن زوجتك تتلقاها من اهلها لو لقوها زعلانة\
-\
هما لما يعرفوا انكوا بتقدروا تسيطروا علي مشاكلكم كده\
هيطلعوكوا من دماغهم اساسا ودي مصلحة كبيرة\
-\
يعني مثلا يوم الجمعة رحتوا العصر كلتوا بيتزا\
والمغرب رحت بيت حماك\
داخلين فاشخين ضبّكوا انتا ومرات��\
وتقوم قايل لحماك\
-\
كنت مزعلها يا سيدي\
وحلفت اعزمها علي بيتزا عشان اصالحها\
-\
ليه يا بنتي كنتوا زعلانين ليه\
-\
لا ما خلاص يا بابا ما فيش حاجة\
ده انا كنت باتدلّع عليه عشان كان نفسي في البيتزا\
-\
علي رأي سمير غانم - كهن السيّد محن - ههههههه\
يعني هيّا جات ع السيّد\
-\
كده تمام المشهد ده اوكي\
اقفل عليه بقي وافتح مشهد تاني في اي حاجة\
كورة مسرح مصر برنا��ج الجرايم بتاع قناة الصعيد اي حاجة\
-\
طيب\
هوا مين اللي بيعمل مشاكل اصلا\
شوف يا سيدي\
-\
المشاكل دي اساسي\
الرسول صلّي الله عليه وسلّم طلّق ��لسيدة حفصة وردّها تاني\
-\
فانا جايبلك من الاخر\
الرسول - صلي الله عليه وسلم - طلّق\
-\
ففكرة انكوا تحصل بينكوا مشاكل ده عادي جدا\
المهم بقي مش المشكلة\
المهم التعامل مع المشكلة\
-\
باشا - انتا سالت سؤال وما جاوبتش\
مين السبب الاكبر في المشاكل\
-\
شوف يا سيدي\
السبب الاكبر في المشاكل ف�� وجهة نظري هو الست\
لكن المهم مش المشاكل - المهم هو التعامل مع المشاكل\
-\
انا حاسس اني لسه سامع نفس الجملة دي\
ايوه ما انا اللي لسه قايلها\
-\
��ع ان الست غالبا هيا اللي هتعمل المشكلة\
الا ان الراجل هو المسؤول عن ال��شكلة دي\
-\
لان المهم هو التعامل مع المشكلة\
وده دور الزوج\
-\
الزوجة د��رها تعمل المشكلة - عملتها - برافو\
تركن علي جنب\
هيا كده عملت دورها\
-\
��يجي دور الراجل بقي انه يحسن التعامل مع المشكلة دي\
فلو المشكلة تفاقمت بشكل كبير\
انا اتكلم مع الراجل مش مع الست\
-\
لانه هوا المسؤول عن التعا��ل مع المشكلة مش الست\
هوا المسؤول عن احتواء المشكلة\
-\
عارف - انتا لو طلعت من دماغك ان السرسعة بتنرفز\
هتحل 90 % من مشاكلك\
-\
السرسعة هيا صوت ا��ست وهيا بتزعق\
بتبقي عامله زي العرسة اللي حدّ دايس علي ديلها\
بيبقي صوتها مستفز\
-\
بغض النظر عن هيا بتقول ايه\
نغمة الصوت نفسها هيا اللي بتس��فز الراجل\
-\
اعمل ايه يعني\
استحمل السرسعة\
سيبها لما تخلص\
-\
لما هتخلص هتعيط\
هوا كاتالوج يا فندم\
هما متبرمجين علي كده\
-\
هيّا هتعيط انتا هتصالحها\
-\
كات\
برافو يا أستاذ\
المشهد اللي بعده\
-\
اخيرا\
شويّة جد�� بقي\
-\
فهّم زوجتك انها غلط انها تستحلي الموضوع\
انك بتصالحها علي طول يعني\
-\
وتسوق فيها وتعمل مشاكل ع الصغيرة والكبيرة\
علي اساس انك كده كده هتصالحها\
-\
لو عملتوا كده هتيجي يوم وانتا هتنفجر\
-\
انا طول عمري بقول\
داء الحبّ السماح - ودواءه المصارحة\
-\
يعني ايه\
يعني اللي بيحب حد - وطول الوقت بيسامحه\
دي مشكلة كبيرة\
-\
لانه هييجي في يوم من الايام وهتصعب عليه نفسه قوي\
ازاي انا طول الوقت بصالح كده\
والطرف التاني جبلّة ما بيحسّش\
-\
لكن لو كل ما تحصل مشكلة تتصارحوا\
تقول لها انا زعلان - او انا صالحتك بس انتي غلطانة\
انا يهمني انك ما تزعليش بس يهمّني بردو انك تعرفي غلطك\
-\
فسيطر علي الصمام ده\
فهّمها انها ما تسوقش فيها عشان ما توصلكش ��لانفجار\
-\
مهم جدا بردو انك تفهمها انك بتصالحها عشان هيا زعلانة\
مش ع��ان انتا غلطان\
-\
طبعا بفرض انها هيا فعلا اللي غلطانة\
لو انتا اللي غلطان حط جزمة ف بقّك واركن\
-\
واعمل كده مع ولادك بردو\
لو ابنك عيّط عشان ع��وز يشتري حاجة هتضرّه\
طبطب عليه\
-\
طب هات يا بابا بقي الفلوس عشان اشتري الحاجة\
لا يا حبيبي\
-\
امال بتطبطب عليا ليه\
عشان انتا زعلان وبتعيط - انا مش عاوزك تزعل\
-\
طب هات الفلوس اجيب الحاجة طيّب\
لا\
-\
افصل بين الحاجتين دول\
-\
ايه جوّ الجدّ ده - هيا مالها نشفت كده ليه\
دانا كان شويه شويّه والفيس يبعتلي دباديب وقلوب وورد\
دلوقتي احنا داخلين في سكّة علي مصطفي مشرّفة أو جمال حمدان\
-\
ما تزعلش يا سيدي\
هسمّعك بيتين شعر بقي ين��ّفوا ودانك\
قول آعمّ بخّ\
-\
أفاطم مهلا بعض هذا التدلّل - وإن كنت قد ازمعت صرمي فأجملي\
بيغازل واحدة بيقول لها ( أزمعت صرمي )\
-\
وإن كنت قد ساءتك منّي خليقة - فسلّي ثيابي من ثيابك تنسل\
أغرّك منّي انّ حبّك قاتلي - وأ��ّك مهما تأمري القلب يفعل\
وما زرفت عيناك إلا لتضربي - بسهميك في أعشار قلب معطّل
