---
layout: post
title:  انتبه للفتاتها
date:   2024-04-10T00:00:01+03:00
author: Mahmoud Marzouk
categories: 3 - الأسرة
published:  true
---
أكتر شئ ممكن يعجب الستّ في جوزها

هو الانتباه للفتهاتها

ومن ثمّ تلبيتها

\-

سيبك من الكلام الكبير بتاع الورد والمحن ده

فيه محن أمحن منّه

\-

يعني إيه الانتباه للفتاتها

ومن ثمّ تلبيتها

\-

يعني جبت في يوم لبّ مشكّل

فلقيتها بتحبّ اللبّ الأبيض أكتر

أو لقيتها كلت السودانيّ كلّه الأوّل

وبعدين بدأت تدوّر على اللبّ

يبقى تاني يوم هات لها سودانيّ بسّ

\-

لقيتها بتجيب من الفساتين فستان واحد

ومن الجزم جزمة واحدة

وبتيجي عند الشنط وتلفّ كتير

وتحتار بين الشنطة دي والشنطة دي

يبقى ��ي نقطة ضعفها الشنط

\-

لو جابت شنطة من الإتنين

بكره هات لها التانية هديّة

واعرف بعد كده

إنّ الطريق لقلب الستّ دي تحديدا

من الشنط

\-

لو ماشيين مع بعض بالعربيّة

وفجأة لقيتها نطّت من مكانها وقالت

الله \... حصان

شافت حصان فعجبها

\-

بعد كده لو ماشيين بالعربيّة وشفت حصان

��قف بالعربيّة وخلّيها تتفرّج عليه

\-

أو لقيت عربيّة ماشية ع اليمين ب��يئة

ومحمّلة إحصنة من بتاعة الأفراح دي

امشي وراها ببطئ وسيبها تتفرّج عليهم

\-

أنا آسف لو كنت رفعت عليك ضغط المحن

بسّ اسمع كلامي ومش هتندم إن شاء الله
