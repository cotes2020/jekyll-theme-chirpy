---
layout: post
title:  الحبّ ردّ فعل
date:   2024-04-10T00:00:01+03:00
author: Mahmoud Marzouk
categories: 3 - الأسرة
published:  true
---
الحب ردّ فعل\
وليس فعل\
بمعني\
لو قلت أنّك شفت فلان فحبيته ومش عارف ليه\
إنتا مش عارف ليه\
بس ده مش معناه إنّ ما فيش ليه\
فيه ليه\
بس إنتا مش عارفه\
لكن ما فيش حب من غير سبب\
ممكن تكون البنت دي فيها ملامح من والدتك\
بس ملامح غير ظاهرة\
فتحبها من أوّل نظرة\
ودي خدعة كبري\
لازم تبقي عارف بتحبها ليه\
والموضوع الأساسي اللي عاوز أتكلّم عنه\
حبّ الوطن\
ليه\
ال��جابة اللي قالوهالنا في ابتدائي\
لأنّنا تنفسنا من هوائه وشربنا من مائه\
وأكلنا من طعامه وترعرعنا في مزارعه\
وعملنا ببي في خراباته\
وزنقنا بعض في مواسيره والكلام ده\
السؤال بقي\
والوطن اشتري الهوا من مين\
وعطاهولنا ببلاش نتنفسه\
ولما ترعرعنا علي أعشابه وحشائشه\
كانت ببلاش\
ولا كا��ت الطماطم باتنين جنيه الكيلو\
وكانت الأتّه بتلاتة والخيار بستّة\
حتّ�� أنّنا كنّا نطلب من الأتّه أن تصدر صوتا ما\
حيث أنّ الخيار بقي بستّة وهيّا لسّه بتلاتة\
ولمّا رحنا نتعلم تعليم مجاني\
المدرسين قبضوا مرتباتهم منين\
من الحكومة\
والحكومة جابت الفلوس منين\
من الضرايب\
والضرايب ج��بتها منين\
من بابا\
وأبوك جاب الفلوس إزّاي\
طفح الدمّ حضرتك عشان يجيب��م\
أو كان حرامي وسرقهم بمجهوده\
يبقي يعني إيه تعليم مجاني\
ويعني إيه مجاني\
وفين فضل الوطن عليّا\
وإيه السبب إنّي أحبّه\
ما فيش حبّ من غير سبب\
يا تري في رأي حضراتكوا\
إيه السبب اللي يخلينا نحبّ الوطن\
قضيّة للن��اش
