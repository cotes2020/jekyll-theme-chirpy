---
layout: post
title:  الرفع التدريجيّ للأسعار
date:   2024-04-10T00:00:01+03:00
author: Mahmoud Marzouk
categories: 2 - نصيحة من خبير
published:  true
---
\#نصيحة_من_خبير{.underline}(https://www.facebook.com/hashtag/%D9%86%D8%B5%D9%8A%D8%AD%D8%A9_%D9%85%D9%86_%D8%AE%D8%A8%D9%8A%D8%B1?__eep__=6&__cft__%5b0%5d=AZUK1fi8HyKwrPWhEluieD3FB_E6pYXb8B6FdeDbA7X-TTVGD0FLCFWhcBA2SXtN_Sbp1i16M6Zg1aAwA6993ixJ3BrTd7yqrazNONcXYNYOXPlGck1pHwBHQsXfZgqM9cADSaiNwQZslO3HKlorHQvkr2zMIQxKV4U3_ZJaetNAtoOxnXGBPxLU7kgwIjKtZGU&__tn__=*NK-R)

\-

عندي مصنع

كنت باشتري الخامة ب 15 جنيه - واصرف عليها عمالة وكهرباء إلخّ 5
جنيه

فكان سعر التكلفة عليّا 20 جنيه

وكنت ببيع ب 25 جنيه - يعني بحقّق هامش ربح 25 %

\-

دلوقتي سعر التكلفة مع الزيادات الأخيرة بقى 40 جنيه

أعمل إيه ؟

\-

هل ألتزم بسعر البيع القديم عشان ما أبقاش جشع والأستاذ أحمد موسى يفضل
يشتم فيّا

ولّا ارفع سعر البيع من 25 جنيه ل 50 جنيه مرّة واحدة

ولّا أعمل إيه ؟!

\-

شوف حضرتك

فرّق بين نوع سلعتك

هل سلعتك من ال��وع اللي اللي بيشتريها لازم يشتريها

ولّا ممكن يتنازل عنها - أو ع الأقلّ يقلّل منها

\-

كمثال /

الخيط غلي الضعف

فنسأل حضرتك

حضرتك عندك م��نع نسيج ؟!

ولّا مصنع ملابس ؟!

\-

لو حضرتك عندك مصنع نسيج - فاللي بيشتري منّك النسيج ( القماش ) هو مصنع
ملابس

وده لازم يشتري

ففي الحالة دي بنقول لحضرتك لو الخيط غلي عليك الضعف - إرفع سعر بيع
القماش للضعف ( الخط�� الأحمر المتقطّع )

\-

لكن

لو حضرتك عندك مصنع ملابس - فالعميل بتاعك لو الملابس غلت عليه - هيقلّل
شراءها

بدل ما كان بيشتري قميصين هيشتري قميص واحد

\-

فبنقول لك - ارفع السعر تدريجي لحين الوصول لمضاعفة سعر الملابس - بسّ على
مراحل

بحيث العميل ما ينفرش منّك - ولا ياخد قرار يقلّل مش��رياته - ولا يسيب درجته
وينزل لدرجة أقلّ

\-

يعني عميل كان بيشتري قميصين كلّ قميص ب 300 جنيه

لو لقى القميص بقى ب 350 - هيشتري القميصين وهيستحمل زيادة 100 جنيه
دلوقتي

\-

لكن لو لقي القميص وصل 600 جنيه

إمّا هيشتري قميص واحد

فتبقى انتا مبيعاتك نزلت للنصف

\-

أو - هينزل درجة أصلا في جودة المنتج - ويشتري قميصين من شريحة أقلّ ب 300
جنيه

فانتا هتبقى فقدت العميل نفسه

\-

فحفاظا على عميلك - ارفع له السعر تدريجي من 300 ل 600 على مدار سنة مثلا
( الخطّ الأحمر المستمرّ )

\-

خلال الفترة دي حضرتك هتخسر

أيو�� ( دا المثلّث المتهشّر اللي بين الخطّين الأحمر والأزرق )

\-

ودي من أد��اتك كمستثمر - إنّك تقدر تستحمل الخسارة لفترة - ويكون عندك
ملاءة ماليّة ( نفس ) تقدر تخلّيك تستحمل الفترة دي

\-

حضرتك إنسان - مش سمكة - ما عندك�� خياشيم

لكنك تقدر تغطس تحت الميّه لفترة - وتعتمد على مخزون الهواء اللي في رئتك
عشان تتنفّس منّه

\-

بالمناسبة /

كلمة المنافسة أصلا أصلها إنّ العرب كانوا بيعملوا مسابقة بينهم مين يقعد
تحت الميّه أطول فترة مم��نة - فجات كلمة ( المنافسة ) من ( طول
النفس )

\-

الفترة اللي انتا هتستحم��ها دي ليها ميزة عظيمة - ألا وهي - إنّها هتطرد لك
من السوق المنافس التعب��ن - فيتبقّى عدد أقلّ من المنافسين بعد مرور الأزمة -
فحصّة كلّ واحد منهم من السوق تكبر

\-

يعني كنّا 5 كلّ واحد واخد 20 % من السوق

بقينا 4 كلّ واحد واخد 25 % من السوق

\-

ملحوظة

اللي مش راسم الرسومات دي - وحاسب الحسابات دي - ومقدّر التقديرات دي -
هتسمعه بيصرخ

واللي يحسب الحسابات - في ا��هنا يبات

\-

حضرتك مش بتصنّع نسيج ولا ملابس - حضرتك بتدير فلوس

ولازم كلّ واحد يكون عارف بيدير فلوسه إزّاي - مش يكون مجرّد ردّ فعل لتقلّبات
��لسوق

وإلّا هيطلع من السوق شاء أم أبى - عاجلا أم آجلا
