---
layout: post
title:  مخاطرة المنتجات الجديدة
date:   2024-04-10T00:00:01+03:00
author: Mahmoud Marzouk
categories: 5 - إدارة الشركات
published:  true
---
\#نصيحة_من_خبير{.underline}(https://www.facebook.com/hashtag/%D9%86%D8%B5%D9%8A%D8%AD%D8%A9_%D9%85%D9%86_%D8%AE%D8%A8%D9%8A%D8%B1?__eep__=6&__cft__%5b0%5d=AZVFimye5oCvPL0U6lWYxQSDN-0xsyWG_nNE83fgoBKgZdP2R1XNuLG6dnoZyiPjvVtz3LpeuUo4V1iX11CRbbsMp6Yo7qCjqbXna6BsmxhqUflA_PmPskLrXVGbXpFzWM5CemlrnEdzl9p__6d1RvyNfWpRBMY6G_Y3n33f934sgvD9L1TuaeMFWiaW0qiOJJs&__tn__=*NK-R)

\-

من فترة كتبت بوست - وأشرت فيه لمنتج القلّاية الهوائيّة

فأخاف إنّ حدّ ياخد الفكرة ويشتغل عليها - وبعدين يدخل في مشاكل بعد
كده

\-

البوست كا�� بيقارن بين المنتجات اللي مدخلاتها واحدة - فيقدر المشتري يحطّ
علاقة ب��ن سعر الخام وسعر التكلفة

\-

يعني كمثال

من فترة كنت في زيارة لمصنع مكبوسات صاج - فقلت لصاحب المصنع - إنتا عندك
مشكلة في منتجك - إنّه كلّه عب��رة عن صاج مكبوس - ما فيش مدخلات تانية (
اللهمّ إلّا الدهان )

وبناءا عل��ه الطرف التاني اللي بيشتري منّك يقدر يحطّ الصاج ع الميزان -
يلاقي القطعة مثلا وزنها كيلو - طيّب كيلو الصاج في السوق مثلا ب 30 جنيه -
ودهان ب 2 جنيه - وتشغيل ب 8 جنيه - يبقى القطعة متكلّفة عليك 40 جنيه -
فإزّاي بتقول لي القطعة ب 100 جنيه ؟!!

اطلع انزل اتشقلب - مش هياخدها منّك بأكتر من 44 جنيه - ��و 42
جنيه

\-

لكن القلّاية الهوائيّة فيها مدخلات كتير - فما يقدرش التاجر يحسب لك حسبة
التكلفة دي - ويحطّ لك عليها ال 10 أو ال 5 % الربح

\-

لكن ��لتنبيه هنا هو إنّي مش بقول لحضرتك روح صنّع قلّاية هوائيّة
!!!

إلّا إذ�� !!!

وركّز !!

إلّا إذا كنت حضرتك أصلا بتصنّع أجهزة منزليّة - وعاوز تضي�� منتج جديد -
وقتها أشجّعك جدّا

\-

لكن ما تروحش من أوّل يوم تصنّع قلّاية هوائيّة داخل فيها 10
مكوّنات

هتحتاس محلّيّا في تصنيع 3 منهم

وهتحتاس عالميّا في استيراد 7 منهم

إحنا بادئين تصنيع ولّا حرب ؟!!!

\-

المنتج ده جديد - وتريند - لكن حسنته مش ليك !

حسنته للّي كان بالفعل بيصنّع أجهزة منزليّة

اتّفقنا قبل كده إنّك ( ولا تمدّن عينيك إلى ما متّعنا به أزواجا
منهم )

منتج فيه حسنة حلوة - بسّ مش ليك - يبقى ربّنا سبحانه وتعالى ي��ارك لصاحب
النصيب

\-

حاجة كده زيّ تصنيع الكمامات أيّام الكورونا - حس��ته كانت للّي كان بالفعل
بيصنّع مستلزمات طبّيّة - لكن اللي هجم على المنتج من خارج السوق - غالبا خسر
تمن المكنة ع الفاضي

\-

حضرتك لو بتفكّر ت��نّع جهاز زيّ ده - فالأوّل فكّر في استيراده
وتوزيعه

هتقول لي هتقابلني مشاكل التوزيع

\-

شوف يا أخي !!!

يعني كنت داخل تقابل مشاكل تصنيع المكوّنات المحلّيّة واستيراد المكوّنات
الخارجيّة وتجميع المنتج وتسويقه ��توزيعه - وكان على قلبك زيّ
العسل

ولمّا بقول لك وزّعه فقط - جاي تفوق عليّا دلوقتي وتقول لي هتقابلني مشاكل
التوزيع !!

\-

صحيح - الغرض مرض - وا��هوى بيعمي صاحبه

\-

إنتا كنت عاشق فكرة التصنيع - فكنت عامي نفسك عن كلّ مشاكلها - اللي مشكلة
واحدة منها هي التوزيع

لكن لمّا كلّمتك عن التوزيع لوحده - شفته مشكلة كبيرة

ليه ؟!

لإنّك ما كنتش مستهدف الفكرة دي من ا��أوّل - فحكمت عليها حكم
منطقيّ

لكن الفكرة اللي كانت مستهوياك - كنت بتحكم عليها حكم عاطفيّ

\-

وعين الرضا عن كلّ عيب كليلة - ولكنّ عين السخط تبدي المساويا

\-

نرجع لموضوعنا

استوردت المنتج - وخدت علقة توزيعه

تعالى نكلّم الشركات العالميّة تورّد لنا المنتج مفكّك بالكامل
Completely Knocked Down - CKD

واحنا هنا في مصر هنصنّع البودي البلاستيك - وهنعمل كيس وكرتونة - ونرمي
على ماكينة التوزيع اللي بقالنا سنتين بنصنعها

\-

ماكينة التوزيع فرمت المنتج المجمّع محلّيّا

ندخل في المرحلة التالتة - وهي - تعميق الصناعة

المرحلة دي بقى روحي روحي روحي

\-

لوجو المكتب فيه 3 أعمدة وب��اطة تحت ومثلثّ فوق

البلاطة اللي تحت هي المورّدين - والمثلّث اللي فوق هو العملاء

وال 3 أعمدة همّا تأسيس المصانع - تطوير المصانع - وتعميق
الصناعة

\-

طبعا دا كان خيالات 2018

ههههههههههه

لكن دلوقتي الحمد لله بادئة تتحقّق بشكل جزئيّ

\-

يعني إيه تعميق الصناعة ؟!

يعني كنت بتصنّع ��لبودي محلّيّا - وبتستورد 9 قطع

تعالى تاني سنة نختار قطعة من ال 9 ونصنّ��ها محلّيّا

تالت سنة تعالى نختار قطعة من ال 8 ونصنّعها محلّيّا

وهكذا على مدار 10 سنين نكون صنّعنا المنتج محلّيّا بنسبة 100 %

\-

يبقى الملحوظة اللي في البوست هي

حضرتك ما تفرحش بأيّ منتج باعتباره تريندي

المنتج التريندي ده هو الأقرب لإنّه يكون فيه خازوق - أو خوازيق - إنتا
وحظّك

إ��ا كان المنتج المعروف فيه خوازيق - ما بالك باللي لسّه مش
معروف

المنتج التريندي حسنته حلوة - لكن اتعامل معاه بحذر - بالتسلسل اللي وضّحته
في البوست ده
